কোরাস্‌: বাংলার 'শের', বাংলার শির,
বাংলার বাণী, বাংলার বীর
সহসা ও-পারে অস্তমান।
এপারে দাঁড়ায়ে দেখিল ভারত মহা-ভারতের মহাপ্রয়াণ॥

বাংলার খষি বাংলার জ্ঞান বঙ্গবাণীর শ্বেতকমল,
শ্যাম বাংলার বিদ্যা-গঙ্গা অবিদ্যা-নাশী তীর্থ- জল!
মহামহিমার বিরাট পুরুষ শক্তি-ইন্দ্র তেজ- তপন-
রক্ত-উদয় হেরিতে সহসা হেরিনু সে-রবি মেঘ- মগন।

কোরাস্‌: বাংলার 'শের', বাংলার শির,
বাংলার বাণী, বাংলার বীর
সহসা ও-পারে অন্তমান।
এপারে দাঁড়ায়ে দেখিল ভারত মহা-ভারতের মহাপ্রয়াণ॥

মদ-গবীর গর্ব-খর্ব বল-দগীর দর্প-নাশ

শ্বেত-ভিতুদের শ্যাম বরাভয় রক্তাসুরের কৃষ্ণ ত্রাস।

নব ভারতের নব আশা-রবি প্রাচী'র উদার অভ্যুদয়
হেরিতে হেরিতে হেরিনু সহসা বিদায়-গোধুলি গগনময়।

কোরাস্‌: বাংলার 'শের', বাংলার শির,
বাংলার বাণী, বাংলার বীর
সহসা ও-পারে অন্তমান।
এপারে দাঁড়ায়ে দেখিল ভারত মহা-ভারতের মহাপ্রয়াণ॥

পড়িল ধসিয়া গৌরীশঙ্কর হিমালয়-শির স্বর্গচ্ড়,


গিরি কাঞ্চন-জঙ্ঘা গিরিল-বাংলার যবে দিন-দুপুর।
শিশুক-হাঙর শোষিছে রক্ত, মৃত্যু শোষিছে সাগর-প্রাণ-
পরাধীনা মা'র স্বাধীন সুতের মেদ-ধুমে কালো দেশ-শ্বশান।

কোরাস্‌: বাংলার 'শের" বাংলার শির,
বাংলার বাণী, বাংলার বীর
সহসা ও-পারে অন্তমান।
এপারে দাঁড়ায়ে দেখিল ভারত মহা-ভারতের মহাপ্রয়াণ॥

হে দেব-আত্মা! স্বর্গ হইতে দাও কল্যাণ, দাও আভাস,
কেমন করিয়া মৃত্যু মথিয়া মৃত্যু্জয় হয় মানব;
শব হয়ে গেছ, শিব হয়ে এস দেবকী-কারার নীল কেশব।

কোরাস্‌: বাংলার 'শের" বাংলার শির,
বাংলার বাণী, বাংলার বীর
সহসা ও-পারে অস্তমান।
এপারে দাঁড়ায়ে দেখিল ভারত মহা-ভারতের মহাপ্রয়াণ॥

জাগরণী
কোরাস্‌:_
ভিক্ষা দাও! ভিক্ষা দাও!
ফিরে চাও ওগো পুরবাসী,
সন্তান দ্বারে উপবাসী,
দাও মানবতা ভিক্ষা দাও!
জাগো গো, জাগো গো,
তত্দ্রা-অলস জাগো গো,
জাগো রে! জাগো রে!

১
মুক্ত করিতে বন্দিনী মা'়্
কোটি বীরসুত এ হেরো ধায়
মৃত্যু-তোরণ-দ্বার-পানে_
কার টানে?
দ্বার খোলো দ্বার খোলো!
একবার ভুলে ফিরিয়া চাও।

কোরাস্:- ভিক্ষা দাও...

২
জননী আমার ফিরিয়া চাও!
ভাইরা আমার ফিরিয়া চাও!
চাই মানবতা, তাই দ্বারে
কর হানি মা গো বারেবারে_
দাও মানবতা ভিক্ষা দাও!

পুরুষ-সিংহ জাগো রে!
সত্যমানব জাগো রে।
বাধা-বন্ধন-ভয়-হারা হও
সত্য-যুক্তি-মন্ত্র গাও!

কোরাস্:- ভিক্ষা দাও...

ঙ
লক্ষ্য যাদের উৎপীড়ন আর অত্যাচার,
নর-নারায়ণে হানে পদাঘাত
জেনেছে সত্য-হত্যা সার।
অত্যাচার! অত্যাচার!
ত্রিশ কোটি নর-আত্মার যারা অপমান হেলা
করেছে রে
শৃঙ্খল গলে দিয়েছে মা'র_
সেই আজ ভগবান তোমার!
অত্যাচার! অত্যাচার!
ছি-ছি-ছি-ছি-ছি-ছি-নাই কি লাজ-
নাই কি আত্মসম্মান ওরে নাই জাগ্রত
ভগবান কিরে
আমাদেরো এই বক্ষোমাঝঃ?
অপমান বড় অপমান ভাই
মিথ্যার যদি মহিমা গাও!

কোরাস্:_ ভিক্ষা দাও...
৪
আল্লায় ওরে হকতা'লায়

ছি-ছি নিজীব পুরবাসী আর খুলো না দ্বার!
জননী গো! জননী গো!
কার তরে জালো উৎসব-দীপ?
দীপ নেবাও! দীপ নেবাও!!
মঙ্গল-ঘট ভেঙে ফেলো,
সব গেল মা গো সব গেল!
অন্ধকার! অন্ধকার!
ঢাকুক এ মুখ অন্ধকার!
দীপ নেবাও! দীপ নেবাও।
কোরাস্:_ ভিক্ষা দাও...

৫
ছিছিছিছি
একি দেখি

গাহিস তাদেরি বন্দনা-গান,

দাস সম নিস হাত পেতে দান!
ছি-ছি-ছি ছি-ছি-ছি
ওরে তরুণ ওরে অরুণ!

নরসুত তুমি দাসত্বের এ ঘৃণ্য চিহ

মুছিয়া দাও!

ভাডিয়া দাও,
এ-কারা এ-বেড়ি ভাঙিয়া দাও!

কোরাস্:_ ভিক্ষা দাও...

৬

পরাধীন বলে নাই তোমাদের
সত্য-তেজের নিষ্ঠা কি!

অপমান সয়ে মুখ পেতে নেবে ঝিষ্ঠা ছি?
মরি লাজে, লাজে মরি!

এক হাতে তোরে 'পয়জার' মারে
আর হাতে ক্ষীর সর ধরি!
অপমান সে যে অপমান!
জাগো জাগো ওরে হতমান!
আঁধারে এ হীন মুখ লুকাও!

কোরাস্:_ ভিক্ষা দাও...

৭
ঘরের বাহির হয়ো না আর,
ঝেড়ে ফেলো হীন বোঝার ভার,

কাপুরুষ হীন মানবের মুখ

ঢাকুক লজ্জা অন্ধকার।
পরিহাস ভাই পরিহাস সে যে,
পরাজিতে দিতে মনোব্যথা-যদি
জয়ী আসে রাজ-রাজ সেজে।

পরিহাস এ যে নির্দয় পরিহাস!
ওরে কোথা যাস

বল কোথা যাস ছি ছি
পরিয়া ভীরুর দীন বাস?

অপমান এত সহিবার আগে

হে ক্লীব, হে জড়, মরিয়া যাও!

কোরাস্‌:_ ভিক্ষা দাও...

৮

পুরুষসিংহ জাগো রে!
নিভীক বীর জাগো রে!

দীপ জবালি কেন আপনারি হীন কালো অন্তর
কালামুখ হেন হেসে দেখাও!
নির্লজ্জ রে ফিরিয়া চাও!
আপনার পানে ফিরিয়া চাও!

অন্ধকার! অন্ধকার!

নিশ্বাস আজি বন্ধ মা'র

অপমানে নির্মম লাজে,

তাই দিকে দিকে ক্রন্দন বাজে_
দীপ নেবাও! দীপ নেবাও!
আপনার পানে ফিরিয়া চাও!

কোরাস্:_ ভিক্ষা দাও...

ঝোড়ো গান

কীর্তন
(আমি) চাইনে হতে ভ্যাবাগঙ্গারাম
ও দাদা শ্যাম!
তাই গান গাই আর যাই নেচে যাই
ঝম্বমাঝম্‌ অবিশ্রাম ॥
আমি সাইক্লোন আর তুফান
আমি দামোদরের বান

খোশখেয়ালে উড়াই ঢাকা, ডুবাই বর্ধমান।
আর শিবঠাকুরকে কাঠি করে বাজাই ব্রক্গা-বিষ্ডু-ড্রাম॥

দুঃশাসনের রক্ত-পান
বল রে বন্য হিং বীর,

দুঃশাসনের চাই রুধির।

চাই রুধির রক্ত চাই,

ঘোষো দিকে দিকে এই কথাই
দুঃশাসনের রক্ত চাই!

দুঃশাসনের রক্ত চাই!!

অত্যাচারী সে দুঃশাসন
চাই খুন তার চাই শাসন,
হাঁটু গেড়ে তার বুকে বসি
ঘাড় ভেঙে তার খুন শোষি।
আয় ভীম আয় হিংস্র বীর,
কর অ-কণ্ঠ পান রুধির।
ওরে এ যে সেই দুঃশাসন
দিল শত বীরে নির্বাসন,
কচি শিশু বেঁধে বেত্রাঘাত
করেছে রে এই ক্রুর স্যাঙাত।
মা-বোনেদের হরেছে লাজ
দিনের আলোকে এই পিশাচ।
বুক ফেটে চোখে জল আসে,
তারে ক্ষমা করা? ভীরুতা সে!
হিংসাশী মোরা মাংসাশী,
ভগ্তামি ভালবাসাবাসি!
শত্রুরে পেলে নিকটে ভাই
কাঁচা কলিজাটা চিবিয়ে খাই!

মারি লাথি তার মড়া মুখে,
তাতা-খৈ নাচি ভীম সুখে।

নহি মোরা ভীরু সংসারী,
বাঁধি না আমরা ঘরবাড়ি।
দিয়াছি তোদের ঘরের সুখ,
আঘাতের তরে মোদের বুক।
যাহাদের তরে মোরা চাঁড়াল
তাহারাই আজি পাড়িছে গা" ল!
তাহাদের তরে সন্ধ্যা-দীপ.
আমাদের আন্দামান-্বীপ!
আমাদের তরে ভীম চারুক।
তাহাদের ভালবাসাবাসি,
আমাদের তরে নীল ফাঁসি।
মোদের মরণে নিনাদে ঢাক।

জীবনের ভোগ শুধু ওদের,
তরুণ বয়সে মরা মোদের।
কার তরে ওরে কার তরে
সৈনিক মোরা পচি মরে?

কার তরে পশু সেজেছি আজ,
অকাতরে বুক পেতে নি বাজ।
ধর্মাধর্ম কেন যে নাই
আমাদের, তাহা কে বোঝে ভাই?

কেন বিদ্রোহী সব-কিছুর?
সব মায়া কেন করেছি দূর?
কারে ক'স মন সে-ব্যথা তোর?
যার তরে চুরি বলে চোর।

যার তরে মাখি গায়ে কাদা,
সেই হয় এসে পথে বাধা।

ভয় নাই গৃহী! কোরো না ভয়,
সুখ আমাদের লক্ষ্য নয়।
বিরূপাক্ষ যে মোরা ধাতার,
আমাদের তরে ক্রেশ-পাথার।
কাড়ি না তোদের অন্ন-গ্রাস,
তোমাদের ঘরে হানি না ত্রাস;
জালিমের মোরা ফেলাই লাশ,
রাজ-রাজড়ার সর্বনাশ!
ধর্ম-চিন্তা মোদের নয়,
আমাদের নাই মৃত্যু- ভয়!
মৃত্যুকে ভয় করে যারা,
ধর্মধ্বজ হোক তারা।

শুধু মানবের শুভ লাগি
সৈনিক যত দুখভাগী।
ধার্মিক! দোষ নিয়ো না তার,
কোরবানির১ সে, নয় রোজার২ !
মোদের প্রাপ্য তোদের শ্লেষ।

জানি জানি এ রণাঙ্গন
হবে যবে মোর মৃত্-কাফন৩
ফেলিবে কি ছোট একটি শ্বাস?
তিক্ত হবে কি মুখের গ্রাস?
কিছুকাল পরে হাডূডি মোর
পিষে যাবি ভাই জুতিতে তোর!
এই যারা আজ ধর্মহীন

চিনে শুধু খুন আর সঙিন;
তাহাদের মনে পড়িবে কার
ঘরে পড়ে যারা খেয়েছে মার?
ঘরে বসে নিস স্বর্গ-লোক,
মেরে মরে তারে দিস দোজখ৪!
ভয়ে-ভীরু ওরে ধর্মবীর!
আমরা হিংস্র চাই রুধির!
শহতান মোরা? আচ্ছা, তাই।
আমাদের পথে এসো না ভাই।

মোদের রক্ত-রুধির- রথ,
মোদের জাহান্নামের পথ,
ছেড়ে দেও ভাই জ্ঞান-প্রবীণ,
আমরা কাফের ধর্মহীন!

এর চেয়ে বেশি কি দেবে গা" ল?
আমরা পিশাচ খুন-মাতাল।
চালাও তোমার ধর্ম-রথ,
মোদের কাঁটার রক্ত- পথ।
আমরা বলিব সর্বদাই


[গান
এস অষ্টমী-পূর্ণচন্দ্র! এস পূর্ণিমা-পূর্ণচাঁদ!

ভেদ করি পুন বন্ধ কারার অন্ধকারের পাষাণ-ফাঁদ!
এস অনাগত নব-প্রলয়ের মহা সেনাপতি মহামহিম!
এস অক্ষত মোহান্ধ-ধূতরাষ্ট্রুক্ত লৌহ-ভীম!

স্বাগত ফরিদপুরের ফরিদ, মাদারিপুরের মর্দবীর,
বাংলা-মায়ের বুকের মানিক, মিলন পদ্মা-ভাগীরথীর!

ছয়বার জয় করি কারা-ব্যুহ, রাজ-রাহু-গ্রাস-মুক্ত চাঁদ!
আসিলে চরণে দুলায়ে সাগর নয়- -বছরেরমুক্ত- বাঁধ!
নবগ্রহ ছিড়ি ফণি-মনসার মুকুটে তোমার গাঁথিলে হার,
উদিলে দশম মহাজ্যোতিষ্ক ভেদিয়া গভীর অন্ধকার!
স্বাগত ফরিদপুরের ফরিদ, মাদারিপুরের মর্দবীর,
বাংলা-মায়ের বুকের মানিক, মিলন পদ্মা-ভাগীরথীর!

স্বাগত শুদ্ধ রুদ্ধ-প্রতাপ, প্রবুদ্ধ নব মহাবলী!
দনুজ-দমন দধীচি-অস্ি, বহ্িগর্ভ দন্তোলি!

স্বাগত সিংহ-বাহিনী-কুমার! স্বাগত হে দেব-সেনাপতি!
অনাগত রণ-কুরুক্ষেত্রে সারথি-পার্থ-মহারথী!

স্বাগত ফরিদপুরের ফরিদ, মাদারিপুরের মর্দবীর,
বাংলা-মায়ের বুকের মানিক, মিলন পদ্মা-ভাগীরথীর!

নৃশংস রাজ-কংস-বংশে হানিতে তোমরা ধ্বংস-মার
এস অষ্টমী-পূর্ণচন্দ্র, ভাঙিয়া পাষাণ-দৈত্যাগার!
এস অশান্তি-অগ্নিকাণ্ডে শান্তিসেনার কাণ্ডারি!

নারায়ণী-সেনা-সেনাধিপ, এস প্রতাপের হারা- তরবারি!
স্বাগত ফরিদপুরের ফরিদ, মাদারিপুরের মর্দবীর,
বাংলা-মায়ের বুকের মানিক, মিলন-পদ্মা-ভাগীরথীর!

ওগো অতীতের আজো-ধুমায়িত আগ্নেয়গিরি ধুত্রশিখ!
না-আসা-দিনের অতিথি তরুণ তব পানে চেয়ে নিনিমিখ।
জয় বাংলার পূর্ণচন্দ্, জয় জয় আদি-অন্তরীণ!

জয় যুগে-যুগে-আসা-সেনাপতি, জয় প্রাণ আদি-অন্তহীন!
স্বাগত ফরিদপুরের ফরিদ, মাদারিপুরের মর্দবীর,
বাংলা-মায়ের বুকের মানিক, মিলন পদ্মা-ভাগীরথীর!

স্বর্গ হইতে জননী তোমার পেতেছেন নামি মাটিতে কোল,
শ্যামল শস্যে হরিৎ ধান্যে বিছানো তাঁহারই শ্যাম আঁচল।
তাঁহারি স্নেহের করুণ গন্ধ নবান্ন ভরি উঠিছে এ,
নদীপ্রোত-স্বরে কাঁদিছেন মাতা, 'কই রে আমার দুলাল কই?"
স্বাগত ফরিদপুরের ফরিদ, মাদারিপুরের মর্দবীর,
বাংলা-মায়ের বুকের মানিক, মিলন পদ্মা-ভাগীরথীর!

মোছো আঁখি-জল, এস বীর! আজ খুঁজে নিতে হবে আপন মায়,
হারানো মায়ের ম্মৃতি-ছাই আছে এই মাটিতেই মিশিয়া,হায়!
ইহাদেরি মাঝে কাঁদিছেন মাতা, তাই আমাদের মা স্বদেশ।
স্বাগত ফরিদপুরের ফরিদ, মাদারিপুরের মর্দবীর,
বাংলা-মায়ের বুকের মানিক, মিলন-পদ্মা-ভাগীরথীর!

এস বীর! এস যুগ-সেনাপতি! সেনাদল তব চায় হুকুম,
হাঁকিছে প্রলয়, কাঁপিছে ধরণী, উদ্গারে গিরি আগ্মি-ধৃম।

পরাধীন এই তেত্রিশ কোটি বন্দির আঁখি-জলে হে বীর,
বন্দিনী মাতা যাচিছে শক্তি তোমার অভয় তরবারির।
স্বাগত ফরিদপুরের ফরিদ, পাদারিপুরের মর্দবীর,
বাংলা-মায়ের বুকের মানিক, মিলন পদ্মা-ভাগীরথীর!

গল-শৃঙ্খল টুটেনি আজিও, করিতে পারি না প্রণাম পা'়,
রুদ্ধ কণ্ঠে ফরিয়াদ শুধু গুমরিয়া মরে গুরু ব্যথায়।
জননীর যবে মিলিবে আদেশ, মুক্ত সেনানী দিবে হুকুম,
শত্র-খড়্গ-ছিন্ন-মুণড দানিবে ও-পায়ে প্রণাম-চুম।
স্বাগত ফরিদপুরের ফরিদ, পাদারিপুরের মর্র্বীর,
বাংলা-মায়ের বুকের মানিক, মিলন পদ্মা-ভাগীরথীর!


ভাঙার গান : কারার এ লৌহ-কবাট
[গান]

১
কারার এ লৌহ-কবাট
ভেঙে ফেল, কর রে লোপাট
রক্ত-জমাট
শিকল-পুজোর পাষাণ-বেদী!
ওরে ও তরুণ ঈশান!
বাজা তোর প্রলয়-বিষাণ!
ধ্বংস-নিশান
উড্ুক প্রাটীর প্রাচীর ভেদি।

২
গাজনের বাজনা বাজা!
কে মালিক? কে সে রাজা?

কে দেয় সাজা
মুক্ত-স্বাধীন সত্যকে রে?
হা হাহা পায়যে হাসি
ভগবান পরবে ফাঁসি?

সর্বনাশী
শিখায় এ হীন তথ্য কে রে?

৩
ওরে ও পাগলা ভোলা!
দেরেদে প্রলয়-দোলা


[গান]
ভাই হয়ে ভাই চিনবি আবার গাইব কি আর এমন গান।
(সেদিন) দুয়ার ভেঙে আসবে জোয়ার মরা গাঙে ডাকবে বান॥

(তোরা) স্বার্থ-পিশাচ যেমন কুকুর তেমনি মুণ্ডর পাস রে মান।
(তাই) কলজে চুয়ে গলছে রক্ত দলছে পায়ে ডলছে কান॥

(যত) মাদি তোরা বাঁদি-বাচ্চা দাস-মহলের খাস গোলাম।
(হায়) মাকে খুঁজিস? চাকরানি সে, জেলখানাতে ভানছে ধান॥

(মোর) বন্ধ ঘরে কেঁদে কেঁদে অন্ধ হলো দুই নয়ান।
(তোরা) শুনতে পেয়েও শুনলিনে তা মাতৃহন্তা কুসন্তান॥

(ওরে) তোরা করিস লাঠালাঠি (আর) সিন্ধু-ডাকাত লুঠছে ধান।
(তই) গোবর-গাদা মাথায় তোদের কাঁঠাল ভেঙে খায় শেয়ান॥

(ছিলি) সিংহ ব্যাঘ, হিংসা-যুদ্ধে আজকে এমনি ক্ষিগ্প্রাণ।
(তোদের) মুখের গ্রাস এ গিলছে শিয়াল তোমরা শুয়ে নিচ্ছ ঘ্রাণ॥

(তোরা) কলুর বলদ টানিস ঘানি গলদ কোথায় নাইকো জ্ঞান।
(শুধু)  পড়ছ কেতাব, নিচ্ছ খেতাব, নিমক-হারাম বে-ঈমান॥

(তোরা) বাঁদর ডেকে মানলি সালিশ, ভাইকে দিতে ফাটল প্রাণ।
(এখন) সালিশ নিজেই "খা ডালা সব' বোকা তোদের এই দেখান॥

(তোরা) পথের কুকুর দু'কান-কাটা-মান-অপমান নাইকো জ্ঞান।

(তাই) যে জুতোতে মারছে গুঁতো করছ তাতেই তৈল দান॥

(তোরা) নাক কেটে নিজ পথের যাত্রা ভঙ্গ করিস বুদ্ধিমান।
(তোদের) কে যে ভাল কে যে মন্দ সব শিয়ালই এক সমান॥

(শুন) আপন ভিটেয় কুকুর রাজা, তার চেয়েও হীন তোদের প্রাণ।
(তাই) তোদের দেশ এই হিন্দুস্থানে নাই তোদেরই বিন্দু স্থান॥

(তোদের) হাড় খেয়েছে, মাস খেয়েছে, (এখন) চামড়াতে দেয় হেচকা টান
(অল) বিশ্ব-ভূবন ডুকরে ওঠে দেখে তোদের অসম্মান॥

(অঙঈঈ) সাধে ভারত-বিধাতা কি চোখ বেঁধে এ মুখ লুকান।
(তোরা) বিশ্বে যে তাঁর রাখিস নে ঠাঁই কানা গরুর ভিন্‌ বাথান॥

(তোরা) করলি কেবল অহরহ নীচ কলহের গরল পান।
(আজো) বুঝলি না হায় নাড়ি-ছেঁড়া মায়ের পেটের ভায়ের টান॥

(এ) বিশ্বছিড়ে আনতে পারি, পাই যদি ভাই তোদের প্রাণ।
(তোরা) মেঘ-বাদলের বজ্রবিষাণ (আর) ঝড়-তুফানের লাল নিশান॥

মোহান্তের মোহ-অন্তের গান
[গান]

জাগো আজ দগ্ড-হাতে চণড বঙ্গবাসী।
ডূবাল পাপ-চণ্ডাল তোদের বাংলা দেশের কাশী।
জাগো বঙ্গবাসী॥
তোরা হত্যা দিতিস যাঁর থানে, আজ সেই দেবতাই কেঁদে
ওরে তোদের দ্বারেই হত্যা দিয়ে মাগেন সহায় আপনি আসি।
জাগো বঙ্গবাসী॥
মোহের যার নাইকো অন্ত
পূজারী সেই মোহান্ত,
মা-বোনে সর্বস্বান্ত করছে বেদী-মূলে।
তোদেরে পূজার প্রসাদ বলে খাওয়ায় পাপ-পুজ সে গুলে।
তোরা  তীর্থে গিয়ে আসিস পাপ-ব্যভিচার রাশি রাশি।
জাগো বঙ্গবাসী॥

এইসব ধর্ম-ঘাগী
দেব্তায় করছে দাগী,
মুখে কয় সর্বত্যাগী ভোগ-নরকে বসে।
সেষে পাপের ঘণ্টা বাজায় পাপী দেব-দেউলে পশে।
আর ভক্ত তোরা পূজিস তারেই যোগাস খোরাক সেবা-দাসী!
জাগো বঙ্গবাসী॥

দিয়ে নিজ রক্তবিন্দু
ভরালি পাপের সিন্ধু-
ডুবলি তায় ডুবলি হিন্দু ডুবলি দেব্তারে।

দেখো ভোগের বিষ্ঠা পুড়ছে তোদের বেদীর ধূপধারে।
পুজারীর কমগুলুর গঙ্গা-জলে মদের ফেনা উঠছে ভাসি।
জাগো বঙ্গবাসী॥

দিতে যায় পূজা-আরতি
সতীতু হারায় সতী,
পুণ্য-খাতায় ক্ষতি লেখায় ভক্তি দিয়ে,
তার ভোগ-মহলের জুলছে প্রদীপ তোদের পুণ্য-ঘিয়ে।
তোদের ফাঁকা ভক্তির ভণ্তামিতে মহাদেব আজ ঘোড়ার ঘাসী।
জাগো বঙ্গবাসী॥

তোরা সব শক্তিশালী
বুকে নয়, মুখে খালি!
বেড়ালকে বাছতে দিলি মাছের কাঁটা যে রে।
তোরা পুজারীকে করিস পূজা পূজার ঠাকুর ছেড়ে।
মার অসুর শোধরা সে ভূল, আদেশ দেন মা সর্বানাসী।
'জয় তারকেশ্বর' বলে পরবি রে নয় গলায় ফাঁসি।
জাগো বঙ্গবাসী॥

ল্যাবেন্ডিশ বাহিনীর বিজাতীয় সঙ্গীত
ল্যাবেভিশক্ বাহিনীর বিজাতীয় সঙ্গীত
(কলকাতার এক জাতীয় সিপাহী)

কোরাস্‌: কে বলে মোদেরে ল্যাডাগ্যাপচার? আমরা সিভিল গাড়,
অরাজক এই ভারত-মাঠে হে আমরা উদ্‌মো ষাঁড়

মোরা লাঙল জোয়াল দড়াদড়ি-ছাড়া,
বড় সুখে তাই দিই শিং-নাড়া,
অসহ-যোগীও করিবে না তাড়া রে_.
ওরে ভয় নাই, ওরা বৈষ্ণব বাঘ, খাবে না মোদের হাড়!
চলো  ব্যাংবীর, বলো ঠ্যাং নেড়ে জোর, ছেডেডে ডেডেং হার্র্‌!
কোরাস্‌: কে বলে ইত্যাদি-

মোরা গলদঘর্ম যদিও গলিয়া,

বড়  বেজুত করেছে লেজুড় ডলিয়া,

তবু গলদ করো না বলদ বলিয়া হে,
মোরা বড় দরকারি সরকারি গরু, তরকারি নহি তার!
তবে গতিক দেখিয়া অধিক না গিয়া সটান পগার পার!
কোরাস্: কে বলে ইত্যাদি_

আজ গোবরগণেশ গোবরমন্ত
ল্যাজে ও গোবরে খিচেন দন্ত,
তবু করুণার নাহিকো অন্ত হে,
যত মামাদের কড়ি ধামা-ধরে দিয়া আমাদেরি ভাঙে ঘাড়!
বাবাদেরে বেঁধে ঠ্যাঙাতে মোরাই কেটে দি বাঁশের ঝাড়।

কোরাস্‌: কে বলে ইত্যাদি_

হয়ে ইভিলের গুরু ডেভিল পশুর-
সিভিল-বাহিনী, কি এত কসুর

করেছি মাইরি? বলো তো শ্বশুর হো!
এ রাডামুখে বাবা অন্ন দি তুলি নিজে খাই জোলো মাড়,
তবু সেলাম ঠুকিতে মলাম বাবা গো বক্র মাজা ও ঘাড়!

কোরাস্‌: কে বলে ইত্যাদি_

বহে কালাতে ধলাতে গঙ্গা-যমুনা,
আমরা তাহারি দিব্যি নমুনা,
এ-রীতি পিরীতি বুঝিবে কভু না হে,
তাই কালামুখ প্রেমে আলা করি হাঁকি- 'তাড়ুরে নেটিভ্‌ তাড়া!
তবে কোপন-স্বভাব দেখিলে অমনি গোপন খাস্বা- আড়!
কোরাস্‌: কে বলে ইত্যাদি

এবে কাঁপিবে মেদিনী শত উৎপাতে
চিৎপটাং সে কত 'ফুট্পাথে'
হবে আমাদেরি ভীম কৌঁৎকাতে হে!
তবে পরোয়া কি দাদা? ক্যাকড়ার সম নিসপিস নাড়ো দাঁড়,
যদি নিশ্চল হাতে পিস্তল কাঁপে তবু গোঁফে দাও চাড়।
কোরাস্‌: কে বলে ইত্যাদি-

বাবা! যদিও এ-দেহ ঝুনো ঠনঠন
তবু লোকে ভাবে ঠুটো পল্টন।
আরে ঘোড়া নাই? বাস্‌, পায়ে হন্টন হে!
বাজে করতাল-আজ হরতাল। ডাকে আত্মা যে খাঁচা ছাড়ু!

ওরে  'ওয়ান্‌ পেস্‌ স্টেপ্‌ ফরওয়ার্ড মার্চ, থুড়ি থুড়ি ব্যাক্ওয়ার্ড।'


শহিদি-ঈদ
১
শহিদের ঈদ এসেছে আজ
শিরোপরি খুন-লোহিত তাজ,
আল্লার রাহে চাহে সে ভিখ:
জিয়ারার চেয়ে পিয়ারা যে
চাহি না ফাঁকির মণিমানিক।

২.
চাহি নাকো গাভি দুম্বা উট,
কতটুকু দান? ও দান ঝুট।
চাই কোরবানি, চাই না দান।
রাখিতে ইজ্জত ইসলামের
শির চাই তোর,তোর ছেলের,
দেবে কি? কে আছ মুসলমান?

৩
ওরে ফাঁকিবাজ, ফেরেব-বাজ,
আপনারে আর দিসনে লাজ-
গরু ঘৃষ দিয়ে চাস সওয়াব?
যদিই রে তুই গরুর সাথ
পার হয়ে যাস পুলসেরাত,
কি দিবি মোহাম্মদে জওয়াব!

৪

শুধাবেন যবে_ ওরে কাফের,
কি করেছ তুমি ইসলামের?
ইসলামে দিয়ে জাহান্নম
আপনি এসেছ বেহেশত 'পর-
পুণ্য-পিশাচ! স্বার্থপর!
দেখাসনে মুখ, লাগে শরম!

৫
সন্তানে দিলে নরক-নার!
মায়া-দোষে ছেলে গেল দোজখ।
কোরবানি দিলি গরু-ছাগল,
তাদেরই জীবন হলো সফল
পেয়েছে তাহারা বেহেশ্তলোক!

৬
শুধু আপনারে বাঁচায় যে,
মুসলিম নহে, ভণ্ড সে!
ইসলাম বলে-বাঁচো সবাই!
দাও কোরবানি জান্‌ ও মাল,
বেহেশত্‌ তোমার করো হালাল।
্বার্থপরের বেহেশ্ত্‌ নাই।

৭
ইসলামে তুমি দিয়ে কবর
মুসলিম বলে করো ফখর!
মোনাফেক তুমি সেরা বে-দীন!

তুমি তাহাদেরি হও তাঁবে।
তুমি জুতো-বওয়া তারি অধীন।

৬
নামাজ-রোজার শুধু ভড়ং,
ইয়া উয়া পরে সেজেছ সং,

ত্যাগ নাই তোর এক ছিদাম!
ত্যাগের বেলাতে জড়সড়!

তোর নামাজের কি আছে দাম?

৯
খেয়ে খেয়ে গোশ্ত্‌ রুটি তো খুব
নিজেদের দাও কোরবানি।
দাস ইসলাম হবে স্বাধীন,
গাহিছে কামাল এই গানই!

১০
বাঁচায়ে আপনা ছেলে-মেয়ে
ভাবিছ সেরাত হবেই পার।
কেননা, দিয়েছ সাতজনের
তরে এক গরু! আর কি, ঢের!
সাতটি টাকায় গোনাহ কাবার!

১১
জানো না কি তুমি, রে বেঈমান!
আল্লা সর্বশক্তিমান
দেখিছেন তোর সব কিছু?
জাব্বা-জোব্বা দিয়ে ধোঁকা
দিবি আল্লারে, ওরে বোকা!
কেয়ামতে হবে মাথা নিচু!

১২
ডুবে ইসলাম, আসে আঁধার!
ইব্রাহিমের মতো আবার
কোরবানি দাও প্রেয় বিভব!
যাক সব কিছু-সত্য রোক!
মা হাজেরা হোক মায়েরা সব।

১৩
খাবে দেখেছিলেন ইবরাহিম_
"দাও কোরবানি মহামহিম!'
তোরা যে দেখিস দিবালোকে
কি যে দুর্গতি ইসলামের!
হবিবের সাথে বাজি রেখে!

১৪
যত দিন তোরা নিজেরা মেষ,

ভীরু দুর্বল, অধীন দেশ_
আল্লার রাহে ততটা দিন

দিও নাকো পশু কোরবানি,

(বিফল হবে রে সবখানি!

(তুই) পশু চেয়ে যে রে অধম হীন!

১৫
মনের পশুরে করো জবাই,
পশুরাও বাঁচে, বাঁচে সবাই।
কশাই-এর আবার কোরবানি!
আমাদের নয়, তাদের ঈদ,
বীর-সুত যারা হলো শহীদ,
অমর যাদের বীরবাণী।

১৬
পশু কোরবানি দিস তখন
আজাদ-মুক্ত হবি যখন

জুলম-মুক্ত হবে রে দ্বীন।_
কোরবানির আজ এই যে খুন
শিখা হয়ে যেন জ্বালে আগুন,
জালিমের যেন রাখে না চিন্॥
আমিন্‌ রাব্বিল্‌ আলমিন!
আমিন রাব্বিল্‌ আলমিন!!

সুপার (জেলের) বন্দনা

* হুগলি জেলে কারারুদ্ধ থাকাকালীন জেলের সকল প্রকার জুলুম আমাদের
উপর দিয়ে পরখ করে নেওয়া হয়েছিল। সেই সময় জেলের মূর্তিমান “জুলুম”
বড়-কর্তাকে দেখে এই গেয়ে আমরা অভিনন্দন জানাতাম।

তোমারি জেলে পালিছ ঠেলে, তুমি ধন্য ধন্য হে।
আমার এ গান তোমারি ধ্যান, তুমি ধন্য ধন্য হে॥

রেখেছে সান্্ী পাহারা দোরে
আঁধার-কক্ষে জামাই-আদরে
বেধেছ শিকল-প্রণয়-ডোরে।
তুমি ধন্য ধন্য হে॥
আ-কাঁড়া চালের অন্ন-লবণ
বুড়ো ডাটা-ঘাঁটা লাপসি শোভন,
তুমি ধন্য ধন্য হে॥
ধরো ধরো খুড়ো চপেটা মুষ্টি,
খেয়ে গয়া পাবে সোজা স-ষ্টি,
ওল-ছোলা দেহ ধবল-কুষ্টি
তুমি ধন্য ধন্য হে॥


