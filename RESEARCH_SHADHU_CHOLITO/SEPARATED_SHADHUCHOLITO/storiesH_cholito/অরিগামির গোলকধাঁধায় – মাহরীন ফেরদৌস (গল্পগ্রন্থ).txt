ধীরে ধীরে চোখ খুললাম আমি। মাথা ভার হয়ে আছে বেশ, সেই সাথে ধোঁয়াটে। মনে হচ্ছে অবেলায় ঘুমিয়ে দুঃস্বপ্ন দেখার পর যেমন লাগে তেমন কিছু। চারপাশে ভালো করে তাকানোর আগেই টের পেলাম শার্টের পকেটে মোবাইল ফোনটা শব্দ করছে, ঘড়ঘড়, ঘড়ঘড়। ফোন বের করে দেখি; আর মাত্র দুই পারসেন্ট চার্জ আছে, স্টুপিড পাওয়ার সেভিং মোড। কোনোই লাভ হয় না। মনে মনে ভাবলাম। ব্যাগে চার্জার নিয়ে বের হইনি। একটা পাওয়ার ব্যাংক কিনব কিনব ভেবে কেনা হচ্ছে না। প্রোক্র্যাটিনেশান? নাকি নিজের আদিখ্যেতা? জানা নেই ৷
পানি আছে?
কণ্ঠ শুনে চমকে তাকাই। এ কী! এ দেখি বড় আপা! আপা এখানে কীভাবে এলো? ব্যাকপ্যাক থেকে হাতড়ে পানির বোতল বের করার চেষ্টা করতে থাকি। পোস্টার টিউব, কিছু ফাইল-খাতা ও বক্সের মাঝে বোতলটা পেয়েও যাই। পানি আছে মাত্র কয়েক ঢোক খাওয়ার মতো। আপার দিকে এগিয়ে দিই।
আমার চোখে-মুখে ঘুরতে থাকে প্রশ্ন প্রশ্ন ভাব। তার আজকে অফিস নেই? আপা পানি খাওয়ার জন্য বোতলের ক্যাপ ঘোরাতে থাকে। আমার চারপাশটা হঠাৎ একই সাথে হয়ে ওঠে নীরব ও সরব। টের পাই কখন সে বোতলের সাদা ক্যাপটা ঘোরাল, ক্যাপটা খুলতেই ভেতর থেকে একটা ফাঁপা শব্দ বেরোল। আস্তে আস্তে সে সেটা এক হাতে মুঠো করে ধরে অন্য হাতে মুখের কাছে নিয়ে গেল। ঢোক গিলল, পানি খাওয়ার আগেই। গলা শুকিয়ে ছিল; এরপর অল্প অল্প করে পানি খেতে শুরু করল। আমি তার নিশ্বাস, ভিজে ওঠা গলার ও পানির সব ধরনের শব্দ শুনতে পেলাম। শুনতে শুনতে ভারী হয়ে উঠল আমার নিশ্বাস। টানটান হয়ে এলো ইন্দ্রিয় ও চেতনা। যেন এখনই, ঠিক এখনই আমি শূন্যে লাফ দেব। সূক্ষ্ম থেকে সূক্ষ্ম শব্দও তীক্ষ্ণ হয়ে উঠল। গায়ের সব লোম গেল দাঁড়িয়ে। সাথে সাথেই লম্বা করে শ্বাস নিতে শুরু করলাম আমি। এখনই বুকের ভেতরটুকু লক্ষ টন পাথরের মতো ভারী হয়ে উঠবে, এর আগেই আমাকে শান্ত হতে হবে। এমন হয় আমার সাথে। কেন হয়, কবে থেকে হয় তাও বুঝতে পারছি। সত্যি বলতে এমন লাগাটা মন্দ লাগছে না। আরও অনেক কিছু অনুভব করতে পারছি। যেমন একাকিত্ব। আপনারা কি কখনো একাকিত্ব অনুভব করেছেন? সত্যিকারের একাকিত্ব। কোনো কবির বানোয়াট কবিতার মতো নয়। কিংবা কখনো উপেক্ষার কিংবা অপেক্ষার ঘ্রাণ নিতে পেরেছেন? এমন কি হয়েছে অদৃশ্য কিছু আপনার তর্জনী ধরে টেনে নিয়ে গিয়েছে অনেক দূরের কোনো পথে? এসব কিছু আমার সাথে হয়েছে। শুধুই আমার সাথে।
আপার সাথেও অবশ্য অনেক কিছু হয়েছে। ও বিশ্বাস করত বাড়িতে জুতা উপুড় করে রাখলে ঝগড়া হয়। থেকে থেকে জুতা উপুড় হয়ে পড়ে থাকত দরজার কাছে। ও বারবার ঠিক করত। হলুদ রঙ পরলে মনে করত কোনো দুর্ঘটনা ঘটবে। নাকফুলের পাথর কিংবা পুশ হারিয়ে গেলে ভাবত তার স্বামী মারা যাবে। এক শুক্রবার, নাকফুলটাই নাক থেকে পড়ে হারিয়ে গেল। সারাবাড়ি তন্ন তন্ন করে খুঁজেও সে পেল না। পাশের বাড়ির বাড়িওয়ালার পঙ্গু মেয়েটার সাথে জিন ছিল। সন্ধ্যারাতে সেই জিনকে ডাকা হলো নাকফুলের খোঁজে। সারা ঘর অন্ধকার, আগরবাতির তীব্র ঘ্রাণে নিশ্বাস নেওয়া দায়, মাথার ওপর শোঁ শোঁ করে ঘুরছে ফ্যান। তাতে আগরবাতির ঘ্রাণ আরও ছড়িয়ে যাচ্ছে। চারপাশে থাকা সবাই বিড়বিড় শব্দে দোয়া পড়ছিল। হঠাৎ ঠন করে একটা শব্দ হলো, কী যেন একটা পড়ল ঘরের মেঝেতে। আর জানালার বাইরে একটা বিড়াল শব্দ করে ডেকে উঠল। নিশ্চুপ হয়ে গেল সবাই। কে যেন লম্বা সালাম দিয়ে জিনকে নাকফুলের কথা জিজ্ঞেস করল, আর এমন সময় সেই গহিন অন্ধকারের মাঝে প্রায় কঙ্কালসার দেহের ভেতর থেকে আরেকজন বজ্রকণ্ঠে বলে উঠল,
দক্ষিণ-পূর্ব দিকের ঘরের, ডানপাশে থাকা কাঠের আলমারির নিচে পড়ে আছে নাকফুল।
শুকরিয়া, শুকরিয়া বলতে বলতে মুখে প্রায় ফেনা তুলে ফেলল ঘরের সবাই। ঘরের বাতি জ্বালিয়ে দিল কেউ। অবাক হয়ে দেখলাম ঠকঠক শব্দ আসছে পঙ্গু মেয়েটির কাছ থেকে। তার বিকল দু-হাতের হাড়ে অদ্ভুত ঠোকাঠুকি। তার মা ছুটে গিয়ে দোয়াদরুদ পড়ে, মাথায় পানি দিয়ে তাকে ঠান্ডা করল। নাকফুলটা পাওয়া গিয়েছিল। ঠিক আলমারির নিচেই। আপা হাসল, হাসল আম্মা; প্রতিবেশীরা। সেই পঙ্গু মেয়েটা হেসেছিল কি না জানতে পারিনি।
আমার মনে পড়ে, ছোটবেলায় আপা নিজেকে ঘুমন্ত রাজকুমারী ভাবত। মনে করত সোনার কাঠি, রুপার কাঠি এদিক-সেদিক করে কোনো এক রাজকুমার এসে তার ঘুম ভাঙিয়ে রূপকথার রাজ্যে নিয়ে যাবে। একদিন আমাদের বাড়িতে এলো এক অন্ধ ফকির। আপা তাকে একটা বাক্সে করে খাবার দিতে গেল। সে তখন প্রশ্ন করল, বল দেখি মা, পৃথিবীর সবচেয়ে মিষ্টি জিনিসের নাম কী?
আপা বলল, চিনি।
হলো নারে মা, ভুল বললি। কাষ্ঠ হেসে বলল ফকির। পৃথিবীর সবচেয়ে মিষ্টি জিনিস হলো মানুষের মুখের কথা। সুন্দর কথার চেয়ে মিষ্টি কিছু নেই ৷ মা রে, তুই আর ঘুমিয়ে থাকিস না। কেউ আসবে না। কটু হলেও এই সত্য কথা তোকে বলে গেলাম। এই বলে বাক্স আর লাঠি হাতে সেই অন্ধ ফকির বাতাসে মিলিয়ে গিয়েছিল। আমিও তাই সেদিন থেকে আপাকে বলতাম, ওয়েক আপ, কেউ আসবে না তোমার জন্য প্রিন্সেস অরোরা। আর, ঘুমিয়ে থেকো না।
আপার পানি খাওয়া শেষ। সে বোতলটা আমার দিকে এগিয়ে দেয়। আমি খালি বোতলটা হাতে নিই। পাশের দেয়ালে একটা বিশাল বড় ম্যাপ টাঙানো। এত এত দেশ, মহাদেশ থাকার পরও আমার কিউবার দিকে চোখ চলে যায়। ম্যাপে দেখতে পাই ক্যাপিটাল অব কুবা হাভানা শহরকে। এ শহরের ওল্ড টাউনেই আর্নেস্ট হেমিংওয়ে নিজের হাতে লিখেছিল,
মাই মোহিতো ইন লা বোদেগুইতা, মাই ড্যাকেরি ইন এল ফ্লোরিদিতা।
এই লাইনটা আমার মাথায় বাজতে থাকে। যদিও আমি মনে করতে পারি না; কবে, কোথায় প্রথম পড়েছিলাম এই লাইন।
আর পানি নেই? থাকলে আম্মাকে দেওয়া যেত। আপা আমাকে বলে।
আমি কিছুটা চমকে উঠি। আম্মা কোথায়? ডানপাশে তাকিয়ে দেখি বেঞ্চির মতো চেয়ারে বসে আছেন তিনি। তাকে ঘিরে কিছু ধোঁয়া কিংবা কুয়াশা। ঝাপসা লাগে। শীতকাল চলে এসেছে? ভোর নাকি এখন? এবার ভালো করে ঘরটা দেখি। না, ঘর নয়কামরা। হয়তো ট্রেনের কিংবা উন্নত মানের বড় কোনো যাত্রীবাহী বাসের। আট বাই দশ ফুট ঘর। দেয়ালের রঙ হালকা সবুজ; কিংবা কালো। আবছা আলোতে ঠিক বোঝা যাচ্ছে না। আপা ঘাড় কাত করে গাল চুলকাচ্ছে। তার মুখে বেশ কিছু ব্রণ। আমি সেগুলোর দিকে তাকিয়ে থাকি। ব্রণ থাকলেও আপার মুখে কোনো দাগ নেই। পরিচ্ছন্ন, নমনীয় মুখ। পাঁচবেলা ওজু করার কারণে হয়তো তার ত্বকে আলাদা আর্দ্রতা আছে। আবার ঘরটা দেখি আমি, দেয়াল মসৃণ। খুব মৃদু একটা রঙের ঘ্রাণ পাওয়া যায়। হয়তো রঙ করেছে অনেকদিন হয়নি। ঘরের কোণে ঝাড়বাতির মতো নকশা করা লালচে বাতি। দেয়ালে মস্ত বড় ম্যাপ। ব্যস। আর কিছু নেই। একটা জানালা থাকতে পারত হয়তো। সেটাও নেই। এমন জানালাহীন ঘর দেখতে ভালো লাগে না। আপার সাথে কোনো ব্যাগ দেখতে পাই না। টাকাপয়সা, ব্যাগ ছাড়া চলে এলো কী করে? নাকি কেউ জুতা উপুড় করে রেখেছিল বলে ঝগড়া হয়েছে কোনো। সে কারণে রাগ করে বের হয়ে এসেছে? না, না, তার তো অফিস ছিল। তা হলে হয়তো অফিসে কিছু হয়েছে। এদিকে আম্মাকে পাশে থাকার পরেও কেমন দূরের মনে হয়। এটা যদি একটা বাস বা ট্রেন হয় তা হলে এটা কোথায় যাচ্ছে? আপা কি জানে? জানে নিশ্চয়ই। এই কামরা থেকে বের হয়ে পানি খুঁজে পাওয়া যাবে তো?
আমি ব্যাকপ্যাক কাঁধে নিই। হাতে পানির বোতল। পানি আনতে হবে। আপা চোখ তুলে আমার দিকে তাকায়। তারপর বলে, জলদি পানি নিয়ে আয়। যদি আনতে পারিস।
আমি জানালাহীন ঘরটায় দরজা খুঁজতে থাকি। ডানে-বামে যেদিকেই তাকাই না কেন, প্রথমে খুঁজে পাই না কোথাও। এরপরেই দেখি আমার বসার জায়গার ঠিক পেছনেই একটা ছোট্ট দরজা। রঙ গাঢ় খয়েরি। সেই দরজা এতই ছোট যে একটা দশ বছরের শিশুকেও নিচু হয়ে যেতে হবে। আমি সেদিকে এগিয়ে যেতে থাকি। ব্যাগটা ভালো করে কাঁধে নিয়ে এরপর ঝুঁকে যাই। হামাগুড়ি দিয়ে অল্প করে এগোই। দরজার কাছে গিয়েই দেখি বাইরে থেকে একজোড়া চোখ আমার দিকে এক দৃষ্টিতে তাকিয়ে আছে। মনে হয় আরেকটু হলেই চিৎকার করে উঠতাম। শেষ মুহূর্তে নিজেকে সামলে নিই। একজন মহিলা। বয়স চল্লিশের কাছে হবে। কোঁকড়া চুল। দৃষ্টি যেন কেমন। তাকে কিছু বলব নাকি বলব না ভাবতে ভাবতে আমি পিছিয়ে যাই দেয়ালের দিকে। আপা ছুটে আসে পাশে। আসেন আসেন বলে মহিলার এক হাত ধরে তাকে অনেকটাই টেনে কামরার ভেতর ঢোকায়।
পানি আছে? কামরায় ঢুকেই ফ্যাসফ্যাসে কণ্ঠে জিজ্ঞেস করে মহিলা।
আপা আর আমি মুখ চাওয়া-চাওয়ি করি। আপা বলে, আমার ভাই আনতে যাচ্ছে পানি। আমি অনিশ্চিত ভঙ্গিতে সায় দিই।
মহিলা তখন বলে, আচ্ছা আমিও তা হলে তার সাথে গিয়ে পানি খেয়ে আসি।
তাকে নিচু হয়ে দরজার দিকে এগিয়ে যেতে দেখে আপা কিছুটা অস্থিরতার সাথে বলে, কিন্তু আপনি তো যেতে পারবেন না। তারপর আমার দিকে ইশারা করে বলে, আসলে আমার ভাইটাও হয়তো যেতে পারবে না। তবু চেষ্টা করছিল। শুধু মনে হয় আম্মা পারবে। তাই না আম্মা?
আম্মা কিছু বলেন না। শুধু মুখ তুলে তাকান। তার মুখের বলিরেখাগুলো কেমন প্রকট হয়ে একটা শিশুর এলোমেলো চিত্রকর্ম হয়ে যায়। আমি দেখতে পাই তিনি মুখ খুলছেন কথা বলার জন্য। ধীরে, ধীরে, খুব ধীরে। তার চোখের মণি বড় হচ্ছে, কিন্তু কথা আসছে না কিংবা বলছেন, শব্দ হচ্ছে না। আপা আম্মার দিকে কিছুটা ঝুঁকে বলেন, আপনি পানি আনতে পারবেন আমাদের জন্য? আম্মার মুখটা লম্বাটে হতে থাকে। চোয়াল স্কুলে পড়ে যেন চামড়ার ভারে। এডভার্ট মুংখের দ্য স্ক্রিম নামের পেইন্টিংয়ের মতো লাগে আম্মার মুখটা। মনে হয় এখনই সে দুই হাত দুই কানে দিয়ে মুখ হাঁ করে আর্তনাদ করে উঠবে। বোবা মানুষের মতো কিছু বলার জন্য মুখ ঘোরাতে থাকেন আম্মা। আমরা কিছুই শুনতে পাই না। পাশের মহিলা হঠাৎ ভয় পেয়ে যান।
বিড়বিড় করে বলেন, উনার কী হয়েছে?
আপা বললেন, কিছুই না। আমরা যে উনাকে দেখতে পাচ্ছি উনি জানেন। তাই এমন করছেন।
দেখতে পাবেন না কেন? উনার চারপাশে এত ধোয়া কেন? উনি কি অসুস্থ? আবার প্রশ্ন করেন মহিলা। এবার যেন ভয়ের সাথে সাথে শঙ্কা যোগ হয়।
আপা সপ্রশ্ন দৃষ্টিতে তাকায় মহিলার দিকে, তারপর বলেআপনি জানেন কিছু এখনও তা হলে?
কী জানব? পাল্টা প্রশ্ন করে মহিলা।
থাক বাদ দিন। আপা হাল ছেড়ে দেয়। এরপর গভীর মনোযোগে ম্যাপের দিকে তাকিয়ে থাকে। আমার মনে হয় ম্যাপটা ঘুরছে অল্প অল্প করে মেঘের মতো। হলুদ, কমলা, গোলাপি, সবুজ, গাঢ় সবুজ, নীল সব রঙের ছড়াছড়ি। একদম উপরে ইংরেজিতে ক্যাপিটাল অক্ষরে লেখা দ্য ওয়ার্ল্ড। আপা সেদিকে তাকিয়ে দীর্ঘ নিশ্বাস ফেলে। মহিলা তার উত্তর এড়িয়ে যাওয়ার প্রবণতা দেখে যেন উষ্ণ হয়ে ওঠেন।
আবার ফ্যাসফ্যাসে স্বরে বলেন, বললেন না কী জানব? আপা উত্তর দেয়। মহিলা এবার আমার দিকে তাকায়। আমি চুপ করে থাকি। ঘাড় হেঁট। আমি জানি না কিছুই। কী বলব আমি? উত্তরের আশা না দেখে মহিলা আবার নিচু দরজার দিকে এগিয়ে যেতে থাকে। আমি বুঝতে পারি সে আমাদের উন্মাদ বা পাগল ভেবে বের হয়ে যেতে চাচ্ছে। সে চলে যাওয়ার জন্য উদ্যোগ নিতেই চঞ্চল হয়ে ওঠে আপা। ঝট করে ছুটে গিয়ে মহিলাকে ধরে ফেলে। ঝটকা মেরে তাকে সরাতে চান তিনি। ধমকে উঠে বলেন, আমাকে ছাড়ুন। যেতে দিন।
আপা রীতিমতো মরিয়া হয়ে আমার দিকে তাকায়। আমি কী করব বুঝে উঠতে পারি না। মহিলাকে ধরে রাখব? নাকি এভাবে মহিলাকে বাধা দিতে যাওয়া নিয়ে বড় কোনো ফ্যাসাদ ঘটবে? বুক ধুকপুক শুরু করে দেয়। নিরুপায় হয়ে আপা আমাকে কোনোক্রমে চোখের ইশারায় ডাকল। মহিলা এদিকে আপার সাথে ধস্তাধস্তি শুরু করে দিয়েছে। তাকে আটকে রাখতে পারছে না। আমি কাঁধের ব্যাগ ফেলে ছুটে গিয়ে মহিলার দুই হাত শক্ত করে ধরি।
ছাড় আমাকে তোরা, ছাড়। তুই-তোকারি শুরু করে দেন মহিলা। আমি দ্বিধান্বিত হয়ে ধরে রাখি তাকে। আপার মুখ-চোখ শক্ত হয়ে আসে। সে আমাকে প্রায় ধমকে বলে, বলে দে উনাকে সব।
আমি বিস্মিত হয়ে তাকাই, কী বলব? আমাকে কী বলতে বলা হচ্ছে বুঝে উঠতে পারি না। কী বলার ছিল এই মহিলাকে? আমি তো উনাকে চিনিই না। আগে কোনোদিন দেখিনি। তা হলে কী বলার থাকতে পারে?
আমাকে চুপ করে থাকতে দেখে আপাই এবার চিৎকার করে ওঠে, -শান্ত হন, শান্ত হন। আপনি এই ঘর থেকে বের হতে পারবেন না এখন। এখানে এসেছেন তাও তো বেশিক্ষণ হয়নি। সে জন্য তো আরও পারবেন না। শুধু শুধু চেষ্টা করলে আরও বিপদ হতে পারে।
-মানে? আর্তনাদ করে ওঠেন মহিলা। তার ফ্যাসফ্যাসে কণ্ঠ দেয়ালে বাড়ি খেয়ে ফিরে আসে। প্রতিধ্বনিত হয়। আপা এবার শক্ত হাতে আটকে ধরে মহিলাকে, তারপর কণ্ঠ শান্ত করে বলে আপনি, আমি, আমরা এখানে সবাই এক রকম। না, আসলে ভুল বললাম, আমরা তিনজন এক। আম্মা আমাদের মতন নয়। উনি ভিন্ন। তবে আম্মা আমাদের দেখতে পাচ্ছেন। এই যে অদ্ভুত ধোঁয়া, এটা পৃথিবীর, প্রাণের। আপনি দিশেহারা না হওয়ার চেষ্টা করুন। বাইরে বের হওয়ার চেষ্টা করবেন না। আমরা বহুদূরে চলে যাচ্ছি। আর কিছুক্ষণ পর হয়তো আম্মাও আর আমাদের দেখতে পাবেন না। বাইরে কী হবে, কী আছে কে জানে? কেন অযথা ঝামেলায় পড়বেন?
আমরা তিনজন কেন এক? কেন ওই মহিলা ভিন্ন? এর মানে কী দাঁড়ায়? ভাঙা স্বরে এটুকু বলেই প্রায় মাটিতে বসে পড়েন মহিলা। আর আমরা কেউ কিছু বুঝে ওঠার আগেই হু হু করে কেঁদে ওঠেন। এই প্রথম আমার মনে যেন বিষাদ জেগে ওঠে। এতক্ষণ কিছুই যেন বুঝে উঠতে পারিনি। আপা সবকিছু বলার পরেও। মহিলার কান্নার দমকে আমার মনে পড়ে যায়, আমিও তো তা হলে চলে যাচ্ছি কোথাও। আগের কিছুতে আর ফিরে যাওয়া হবে না। কোথায় যাচ্ছি তাও জানি না। সবকিছু বাদ দিয়ে আমার তখন শুধু একজনের মুখ মনে পড়ে। যাকে রেখে এসেছি ফেলে আসা পুরোনো জীবনে। কেমন ওলট-পালট লাগে আমার। কোনো কিছুর সাথে কোনো কিছুর পার্থক্য তুলে ধরতে পারি না। মনের মাঝে কেমন যেন ফাঁকা সংঘর্ষ কাজ করে। মনে হয় বিনা রক্তপাতেই ভেতরে ভেতরে একের পর এক গুলি খেয়ে যাচ্ছি। দেখতে পাই, আপা দুই হাতে জড়িয়ে ধরেছে মহিলাকে। আর তিনি কেঁদেই যাচ্ছেন।
অদৃশ্য এক যন্ত্রণা আমার কানের কাছে এসে বাঁশি বাজাতে থাকে। বেশি কিছু আর ভেবে উঠতে পারি না। দেখতে পাই, আম্মা ধোঁয়ায় ধোঁয়ায় আরও ঝাপসা হয়ে যাচ্ছেন। আমি কয়েক মুহূর্ত থমকাই, তারপর নিপুণভাবে আমার পোস্টার টিউব থেকে কাগজ; ব্যাগ থেকে স্কেল আর পেন্সিল বক্স বের করি। খুব দ্রুত এখন আমাকে একটা জরুরি কাজ করতে হবে। আম্মা থাকতে থাকতেই তার শেষ অভিব্যক্তিটা আঁকতে হবে। যেভাবেই হোক। পাবলো পিকাসো, সালভাদোর দালি কিংবা এডভার্ট মুংখের মতো না হলেও কারো মতো; কিংবা আমার নিজের মতো। তবু আঁকতে হবে। আমি মিডিয়াম সার্ফেস ড্রয়িং পেপারে প্রিয় ফেবার ক্যাস্টেল পেন্সিল দিয়ে আঁকতে শুরু করি।
আমার আম্মা, প্রিয় আম্মা ধীরে ধীরে মুছে যাওয়া কোনো স্মৃতির মতো ঝাপসা হতে থাকেন। আর আমি মেঝেতে কাগজ বিছিয়ে দ্রুত পেন্সিল চালাতে থাকি। আমার সমস্ত ইন্দ্রিয় প্রখর হয়ে যায়। মনে হয় আমার মাথার ভেতরে কোনো সিঁড়ি জন্ম নিয়েছে, সেই সিঁড়ি বেয়ে আমি দ্রুত উঠে যাচ্ছি মহাকাশের দিকে। ধনুকের ছিলার মতো টানটান হয়ে থাকি। যেন সময় থেমে যায়, কিংবা হয়তো থেমেই ছিল। আগে বুঝতে পারিনি। এক বুক পানির তৃষ্ণা নিয়ে আমি তিন আঙুলে শক্ত করে কাঠপেন্সিলটা ধরে সাদা কাগজে ঘষতে থাকি। ঘষতেই থাকি। সবুজ দেয়ালের ঘ্রাণ, রঙিন হয়ে থাকা বিশ্বম্যাপ, অপরিচিত এক মহিলার কান্নার শব্দ আর আপার গায়ের খুব চেনা ঘ্রাণে ভরে উঠতে থাকে ছোট্ট কামরাটা।
এক কামরার ঘর
ধীরে ধীরে চোখ খুললাম আমি। মাথা ভার হয়ে আছে বেশ, সেই সাথে ধোঁয়াটে। মনে হচ্ছে অবেলায় ঘুমিয়ে দুঃস্বপ্ন দেখার পর যেমন লাগে তেমন কিছু। চারপাশে ভালো করে তাকানোর আগেই টের পেলাম শার্টের পকেটে মোবাইল ফোনটা শব্দ করছে, ঘড়ঘড়, ঘড়ঘড়। ফোন বের করে দেখি; আর মাত্র দুই পারসেন্ট চার্জ আছে, স্টুপিড পাওয়ার সেভিং মোড। কোনোই লাভ হয় না। মনে মনে ভাবলাম। ব্যাগে চার্জার নিয়ে বের হইনি। একটা পাওয়ার ব্যাংক কিনব কিনব ভেবে কেনা হচ্ছে না। প্রোক্র্যাটিনেশান? নাকি নিজের আদিখ্যেতা? জানা নেই ৷
পানি আছে?
কণ্ঠ শুনে চমকে তাকাই। এ কী! এ দেখি বড় আপা! আপা এখানে কীভাবে এলো? ব্যাকপ্যাক থেকে হাতড়ে পানির বোতল বের করার চেষ্টা করতে থাকি। পোস্টার টিউব, কিছু ফাইল-খাতা ও বক্সের মাঝে বোতলটা পেয়েও যাই। পানি আছে মাত্র কয়েক ঢোক খাওয়ার মতো। আপার দিকে এগিয়ে দিই।
আমার চোখে-মুখে ঘুরতে থাকে প্রশ্ন প্রশ্ন ভাব। তার আজকে অফিস নেই? আপা পানি খাওয়ার জন্য বোতলের ক্যাপ ঘোরাতে থাকে। আমার চারপাশটা হঠাৎ একই সাথে হয়ে ওঠে নীরব ও সরব। টের পাই কখন সে বোতলের সাদা ক্যাপটা ঘোরাল, ক্যাপটা খুলতেই ভেতর থেকে একটা ফাঁপা শব্দ বেরোল। আস্তে আস্তে সে সেটা এক হাতে মুঠো করে ধরে অন্য হাতে মুখের কাছে নিয়ে গেল। ঢোক গিলল, পানি খাওয়ার আগেই। গলা শুকিয়ে ছিল; এরপর অল্প অল্প করে পানি খেতে শুরু করল। আমি তার নিশ্বাস, ভিজে ওঠা গলার ও পানির সব ধরনের শব্দ শুনতে পেলাম। শুনতে শুনতে ভারী হয়ে উঠল আমার নিশ্বাস। টানটান হয়ে এলো ইন্দ্রিয় ও চেতনা। যেন এখনই, ঠিক এখনই আমি শূন্যে লাফ দেব। সূক্ষ্ম থেকে সূক্ষ্ম শব্দও তীক্ষ্ণ হয়ে উঠল। গায়ের সব লোম গেল দাঁড়িয়ে। সাথে সাথেই লম্বা করে শ্বাস নিতে শুরু করলাম আমি। এখনই বুকের ভেতরটুকু লক্ষ টন পাথরের মতো ভারী হয়ে উঠবে, এর আগেই আমাকে শান্ত হতে হবে। এমন হয় আমার সাথে। কেন হয়, কবে থেকে হয় তাও বুঝতে পারছি। সত্যি বলতে এমন লাগাটা মন্দ লাগছে না। আরও অনেক কিছু অনুভব করতে পারছি। যেমন একাকিত্ব। আপনারা কি কখনো একাকিত্ব অনুভব করেছেন? সত্যিকারের একাকিত্ব। কোনো কবির বানোয়াট কবিতার মতো নয়। কিংবা কখনো উপেক্ষার কিংবা অপেক্ষার ঘ্রাণ নিতে পেরেছেন? এমন কি হয়েছে অদৃশ্য কিছু আপনার তর্জনী ধরে টেনে নিয়ে গিয়েছে অনেক দূরের কোনো পথে? এসব কিছু আমার সাথে হয়েছে। শুধুই আমার সাথে।
আপার সাথেও অবশ্য অনেক কিছু হয়েছে। ও বিশ্বাস করত বাড়িতে জুতা উপুড় করে রাখলে ঝগড়া হয়। থেকে থেকে জুতা উপুড় হয়ে পড়ে থাকত দরজার কাছে। ও বারবার ঠিক করত। হলুদ রঙ পরলে মনে করত কোনো দুর্ঘটনা ঘটবে। নাকফুলের পাথর কিংবা পুশ হারিয়ে গেলে ভাবত তার স্বামী মারা যাবে। এক শুক্রবার, নাকফুলটাই নাক থেকে পড়ে হারিয়ে গেল। সারাবাড়ি তন্ন তন্ন করে খুঁজেও সে পেল না। পাশের বাড়ির বাড়িওয়ালার পঙ্গু মেয়েটার সাথে জিন ছিল। সন্ধ্যারাতে সেই জিনকে ডাকা হলো নাকফুলের খোঁজে। সারা ঘর অন্ধকার, আগরবাতির তীব্র ঘ্রাণে নিশ্বাস নেওয়া দায়, মাথার ওপর শোঁ শোঁ করে ঘুরছে ফ্যান। তাতে আগরবাতির ঘ্রাণ আরও ছড়িয়ে যাচ্ছে। চারপাশে থাকা সবাই বিড়বিড় শব্দে দোয়া পড়ছিল। হঠাৎ ঠন করে একটা শব্দ হলো, কী যেন একটা পড়ল ঘরের মেঝেতে। আর জানালার বাইরে একটা বিড়াল শব্দ করে ডেকে উঠল। নিশ্চুপ হয়ে গেল সবাই। কে যেন লম্বা সালাম দিয়ে জিনকে নাকফুলের কথা জিজ্ঞেস করল, আর এমন সময় সেই গহিন অন্ধকারের মাঝে প্রায় কঙ্কালসার দেহের ভেতর থেকে আরেকজন বজ্রকণ্ঠে বলে উঠল,
দক্ষিণ-পূর্ব দিকের ঘরের, ডানপাশে থাকা কাঠের আলমারির নিচে পড়ে আছে নাকফুল।
শুকরিয়া, শুকরিয়া বলতে বলতে মুখে প্রায় ফেনা তুলে ফেলল ঘরের সবাই। ঘরের বাতি জ্বালিয়ে দিল কেউ। অবাক হয়ে দেখলাম ঠকঠক শব্দ আসছে পঙ্গু মেয়েটির কাছ থেকে। তার বিকল দু-হাতের হাড়ে অদ্ভুত ঠোকাঠুকি। তার মা ছুটে গিয়ে দোয়াদরুদ পড়ে, মাথায় পানি দিয়ে তাকে ঠান্ডা করল। নাকফুলটা পাওয়া গিয়েছিল। ঠিক আলমারির নিচেই। আপা হাসল, হাসল আম্মা; প্রতিবেশীরা। সেই পঙ্গু মেয়েটা হেসেছিল কি না জানতে পারিনি।
আমার মনে পড়ে, ছোটবেলায় আপা নিজেকে ঘুমন্ত রাজকুমারী ভাবত। মনে করত সোনার কাঠি, রুপার কাঠি এদিক-সেদিক করে কোনো এক রাজকুমার এসে তার ঘুম ভাঙিয়ে রূপকথার রাজ্যে নিয়ে যাবে। একদিন আমাদের বাড়িতে এলো এক অন্ধ ফকির। আপা তাকে একটা বাক্সে করে খাবার দিতে গেল। সে তখন প্রশ্ন করল, বল দেখি মা, পৃথিবীর সবচেয়ে মিষ্টি জিনিসের নাম কী?
আপা বলল, চিনি।
হলো নারে মা, ভুল বললি। কাষ্ঠ হেসে বলল ফকির। পৃথিবীর সবচেয়ে মিষ্টি জিনিস হলো মানুষের মুখের কথা। সুন্দর কথার চেয়ে মিষ্টি কিছু নেই ৷ মা রে, তুই আর ঘুমিয়ে থাকিস না। কেউ আসবে না। কটু হলেও এই সত্য কথা তোকে বলে গেলাম। এই বলে বাক্স আর লাঠি হাতে সেই অন্ধ ফকির বাতাসে মিলিয়ে গিয়েছিল। আমিও তাই সেদিন থেকে আপাকে বলতাম, ওয়েক আপ, কেউ আসবে না তোমার জন্য প্রিন্সেস অরোরা। আর, ঘুমিয়ে থেকো না।
আপার পানি খাওয়া শেষ। সে বোতলটা আমার দিকে এগিয়ে দেয়। আমি খালি বোতলটা হাতে নিই। পাশের দেয়ালে একটা বিশাল বড় ম্যাপ টাঙানো। এত এত দেশ, মহাদেশ থাকার পরও আমার কিউবার দিকে চোখ চলে যায়। ম্যাপে দেখতে পাই ক্যাপিটাল অব কুবা হাভানা শহরকে। এ শহরের ওল্ড টাউনেই আর্নেস্ট হেমিংওয়ে নিজের হাতে লিখেছিল,
মাই মোহিতো ইন লা বোদেগুইতা, মাই ড্যাকেরি ইন এল ফ্লোরিদিতা।
এই লাইনটা আমার মাথায় বাজতে থাকে। যদিও আমি মনে করতে পারি না; কবে, কোথায় প্রথম পড়েছিলাম এই লাইন।
আর পানি নেই? থাকলে আম্মাকে দেওয়া যেত। আপা আমাকে বলে।
আমি কিছুটা চমকে উঠি। আম্মা কোথায়? ডানপাশে তাকিয়ে দেখি বেঞ্চির মতো চেয়ারে বসে আছেন তিনি। তাকে ঘিরে কিছু ধোঁয়া কিংবা কুয়াশা। ঝাপসা লাগে। শীতকাল চলে এসেছে? ভোর নাকি এখন? এবার ভালো করে ঘরটা দেখি। না, ঘর নয়কামরা। হয়তো ট্রেনের কিংবা উন্নত মানের বড় কোনো যাত্রীবাহী বাসের। আট বাই দশ ফুট ঘর। দেয়ালের রঙ হালকা সবুজ; কিংবা কালো। আবছা আলোতে ঠিক বোঝা যাচ্ছে না। আপা ঘাড় কাত করে গাল চুলকাচ্ছে। তার মুখে বেশ কিছু ব্রণ। আমি সেগুলোর দিকে তাকিয়ে থাকি। ব্রণ থাকলেও আপার মুখে কোনো দাগ নেই। পরিচ্ছন্ন, নমনীয় মুখ। পাঁচবেলা ওজু করার কারণে হয়তো তার ত্বকে আলাদা আর্দ্রতা আছে। আবার ঘরটা দেখি আমি, দেয়াল মসৃণ। খুব মৃদু একটা রঙের ঘ্রাণ পাওয়া যায়। হয়তো রঙ করেছে অনেকদিন হয়নি। ঘরের কোণে ঝাড়বাতির মতো নকশা করা লালচে বাতি। দেয়ালে মস্ত বড় ম্যাপ। ব্যস। আর কিছু নেই। একটা জানালা থাকতে পারত হয়তো। সেটাও নেই। এমন জানালাহীন ঘর দেখতে ভালো লাগে না। আপার সাথে কোনো ব্যাগ দেখতে পাই না। টাকাপয়সা, ব্যাগ ছাড়া চলে এলো কী করে? নাকি কেউ জুতা উপুড় করে রেখেছিল বলে ঝগড়া হয়েছে কোনো। সে কারণে রাগ করে বের হয়ে এসেছে? না, না, তার তো অফিস ছিল। তা হলে হয়তো অফিসে কিছু হয়েছে। এদিকে আম্মাকে পাশে থাকার পরেও কেমন দূরের মনে হয়। এটা যদি একটা বাস বা ট্রেন হয় তা হলে এটা কোথায় যাচ্ছে? আপা কি জানে? জানে নিশ্চয়ই। এই কামরা থেকে বের হয়ে পানি খুঁজে পাওয়া যাবে তো?
আমি ব্যাকপ্যাক কাঁধে নিই। হাতে পানির বোতল। পানি আনতে হবে। আপা চোখ তুলে আমার দিকে তাকায়। তারপর বলে, জলদি পানি নিয়ে আয়। যদি আনতে পারিস।
আমি জানালাহীন ঘরটায় দরজা খুঁজতে থাকি। ডানে-বামে যেদিকেই তাকাই না কেন, প্রথমে খুঁজে পাই না কোথাও। এরপরেই দেখি আমার বসার জায়গার ঠিক পেছনেই একটা ছোট্ট দরজা। রঙ গাঢ় খয়েরি। সেই দরজা এতই ছোট যে একটা দশ বছরের শিশুকেও নিচু হয়ে যেতে হবে। আমি সেদিকে এগিয়ে যেতে থাকি। ব্যাগটা ভালো করে কাঁধে নিয়ে এরপর ঝুঁকে যাই। হামাগুড়ি দিয়ে অল্প করে এগোই। দরজার কাছে গিয়েই দেখি বাইরে থেকে একজোড়া চোখ আমার দিকে এক দৃষ্টিতে তাকিয়ে আছে। মনে হয় আরেকটু হলেই চিৎকার করে উঠতাম। শেষ মুহূর্তে নিজেকে সামলে নিই। একজন মহিলা। বয়স চল্লিশের কাছে হবে। কোঁকড়া চুল। দৃষ্টি যেন কেমন। তাকে কিছু বলব নাকি বলব না ভাবতে ভাবতে আমি পিছিয়ে যাই দেয়ালের দিকে। আপা ছুটে আসে পাশে। আসেন আসেন বলে মহিলার এক হাত ধরে তাকে অনেকটাই টেনে কামরার ভেতর ঢোকায়।
পানি আছে? কামরায় ঢুকেই ফ্যাসফ্যাসে কণ্ঠে জিজ্ঞেস করে মহিলা।
আপা আর আমি মুখ চাওয়া-চাওয়ি করি। আপা বলে, আমার ভাই আনতে যাচ্ছে পানি। আমি অনিশ্চিত ভঙ্গিতে সায় দিই।
মহিলা তখন বলে, আচ্ছা আমিও তা হলে তার সাথে গিয়ে পানি খেয়ে আসি।
তাকে নিচু হয়ে দরজার দিকে এগিয়ে যেতে দেখে আপা কিছুটা অস্থিরতার সাথে বলে, কিন্তু আপনি তো যেতে পারবেন না। তারপর আমার দিকে ইশারা করে বলে, আসলে আমার ভাইটাও হয়তো যেতে পারবে না। তবু চেষ্টা করছিল। শুধু মনে হয় আম্মা পারবে। তাই না আম্মা?
আম্মা কিছু বলেন না। শুধু মুখ তুলে তাকান। তার মুখের বলিরেখাগুলো কেমন প্রকট হয়ে একটা শিশুর এলোমেলো চিত্রকর্ম হয়ে যায়। আমি দেখতে পাই তিনি মুখ খুলছেন কথা বলার জন্য। ধীরে, ধীরে, খুব ধীরে। তার চোখের মণি বড় হচ্ছে, কিন্তু কথা আসছে না কিংবা বলছেন, শব্দ হচ্ছে না। আপা আম্মার দিকে কিছুটা ঝুঁকে বলেন, আপনি পানি আনতে পারবেন আমাদের জন্য? আম্মার মুখটা লম্বাটে হতে থাকে। চোয়াল স্কুলে পড়ে যেন চামড়ার ভারে। এডভার্ট মুংখের দ্য স্ক্রিম নামের পেইন্টিংয়ের মতো লাগে আম্মার মুখটা। মনে হয় এখনই সে দুই হাত দুই কানে দিয়ে মুখ হাঁ করে আর্তনাদ করে উঠবে। বোবা মানুষের মতো কিছু বলার জন্য মুখ ঘোরাতে থাকেন আম্মা। আমরা কিছুই শুনতে পাই না। পাশের মহিলা হঠাৎ ভয় পেয়ে যান।
বিড়বিড় করে বলেন, উনার কী হয়েছে?
আপা বললেন, কিছুই না। আমরা যে উনাকে দেখতে পাচ্ছি উনি জানেন। তাই এমন করছেন।
দেখতে পাবেন না কেন? উনার চারপাশে এত ধোয়া কেন? উনি কি অসুস্থ? আবার প্রশ্ন করেন মহিলা। এবার যেন ভয়ের সাথে সাথে শঙ্কা যোগ হয়।
আপা সপ্রশ্ন দৃষ্টিতে তাকায় মহিলার দিকে, তারপর বলেআপনি জানেন কিছু এখনও তা হলে?
কী জানব? পাল্টা প্রশ্ন করে মহিলা।
থাক বাদ দিন। আপা হাল ছেড়ে দেয়। এরপর গভীর মনোযোগে ম্যাপের দিকে তাকিয়ে থাকে। আমার মনে হয় ম্যাপটা ঘুরছে অল্প অল্প করে মেঘের মতো। হলুদ, কমলা, গোলাপি, সবুজ, গাঢ় সবুজ, নীল সব রঙের ছড়াছড়ি। একদম উপরে ইংরেজিতে ক্যাপিটাল অক্ষরে লেখা দ্য ওয়ার্ল্ড। আপা সেদিকে তাকিয়ে দীর্ঘ নিশ্বাস ফেলে। মহিলা তার উত্তর এড়িয়ে যাওয়ার প্রবণতা দেখে যেন উষ্ণ হয়ে ওঠেন।
আবার ফ্যাসফ্যাসে স্বরে বলেন, বললেন না কী জানব? আপা উত্তর দেয়। মহিলা এবার আমার দিকে তাকায়। আমি চুপ করে থাকি। ঘাড় হেঁট। আমি জানি না কিছুই। কী বলব আমি? উত্তরের আশা না দেখে মহিলা আবার নিচু দরজার দিকে এগিয়ে যেতে থাকে। আমি বুঝতে পারি সে আমাদের উন্মাদ বা পাগল ভেবে বের হয়ে যেতে চাচ্ছে। সে চলে যাওয়ার জন্য উদ্যোগ নিতেই চঞ্চল হয়ে ওঠে আপা। ঝট করে ছুটে গিয়ে মহিলাকে ধরে ফেলে। ঝটকা মেরে তাকে সরাতে চান তিনি। ধমকে উঠে বলেন, আমাকে ছাড়ুন। যেতে দিন।
আপা রীতিমতো মরিয়া হয়ে আমার দিকে তাকায়। আমি কী করব বুঝে উঠতে পারি না। মহিলাকে ধরে রাখব? নাকি এভাবে মহিলাকে বাধা দিতে যাওয়া নিয়ে বড় কোনো ফ্যাসাদ ঘটবে? বুক ধুকপুক শুরু করে দেয়। নিরুপায় হয়ে আপা আমাকে কোনোক্রমে চোখের ইশারায় ডাকল। মহিলা এদিকে আপার সাথে ধস্তাধস্তি শুরু করে দিয়েছে। তাকে আটকে রাখতে পারছে না। আমি কাঁধের ব্যাগ ফেলে ছুটে গিয়ে মহিলার দুই হাত শক্ত করে ধরি।
ছাড় আমাকে তোরা, ছাড়। তুই-তোকারি শুরু করে দেন মহিলা। আমি দ্বিধান্বিত হয়ে ধরে রাখি তাকে। আপার মুখ-চোখ শক্ত হয়ে আসে। সে আমাকে প্রায় ধমকে বলে, বলে দে উনাকে সব।
আমি বিস্মিত হয়ে তাকাই, কী বলব? আমাকে কী বলতে বলা হচ্ছে বুঝে উঠতে পারি না। কী বলার ছিল এই মহিলাকে? আমি তো উনাকে চিনিই না। আগে কোনোদিন দেখিনি। তা হলে কী বলার থাকতে পারে?
আমাকে চুপ করে থাকতে দেখে আপাই এবার চিৎকার করে ওঠে, -শান্ত হন, শান্ত হন। আপনি এই ঘর থেকে বের হতে পারবেন না এখন। এখানে এসেছেন তাও তো বেশিক্ষণ হয়নি। সে জন্য তো আরও পারবেন না। শুধু শুধু চেষ্টা করলে আরও বিপদ হতে পারে।
-মানে? আর্তনাদ করে ওঠেন মহিলা। তার ফ্যাসফ্যাসে কণ্ঠ দেয়ালে বাড়ি খেয়ে ফিরে আসে। প্রতিধ্বনিত হয়। আপা এবার শক্ত হাতে আটকে ধরে মহিলাকে, তারপর কণ্ঠ শান্ত করে বলে আপনি, আমি, আমরা এখানে সবাই এক রকম। না, আসলে ভুল বললাম, আমরা তিনজন এক। আম্মা আমাদের মতন নয়। উনি ভিন্ন। তবে আম্মা আমাদের দেখতে পাচ্ছেন। এই যে অদ্ভুত ধোঁয়া, এটা পৃথিবীর, প্রাণের। আপনি দিশেহারা না হওয়ার চেষ্টা করুন। বাইরে বের হওয়ার চেষ্টা করবেন না। আমরা বহুদূরে চলে যাচ্ছি। আর কিছুক্ষণ পর হয়তো আম্মাও আর আমাদের দেখতে পাবেন না। বাইরে কী হবে, কী আছে কে জানে? কেন অযথা ঝামেলায় পড়বেন?
আমরা তিনজন কেন এক? কেন ওই মহিলা ভিন্ন? এর মানে কী দাঁড়ায়? ভাঙা স্বরে এটুকু বলেই প্রায় মাটিতে বসে পড়েন মহিলা। আর আমরা কেউ কিছু বুঝে ওঠার আগেই হু হু করে কেঁদে ওঠেন। এই প্রথম আমার মনে যেন বিষাদ জেগে ওঠে। এতক্ষণ কিছুই যেন বুঝে উঠতে পারিনি। আপা সবকিছু বলার পরেও। মহিলার কান্নার দমকে আমার মনে পড়ে যায়, আমিও তো তা হলে চলে যাচ্ছি কোথাও। আগের কিছুতে আর ফিরে যাওয়া হবে না। কোথায় যাচ্ছি তাও জানি না। সবকিছু বাদ দিয়ে আমার তখন শুধু একজনের মুখ মনে পড়ে। যাকে রেখে এসেছি ফেলে আসা পুরোনো জীবনে। কেমন ওলট-পালট লাগে আমার। কোনো কিছুর সাথে কোনো কিছুর পার্থক্য তুলে ধরতে পারি না। মনের মাঝে কেমন যেন ফাঁকা সংঘর্ষ কাজ করে। মনে হয় বিনা রক্তপাতেই ভেতরে ভেতরে একের পর এক গুলি খেয়ে যাচ্ছি। দেখতে পাই, আপা দুই হাতে জড়িয়ে ধরেছে মহিলাকে। আর তিনি কেঁদেই যাচ্ছেন।
অদৃশ্য এক যন্ত্রণা আমার কানের কাছে এসে বাঁশি বাজাতে থাকে। বেশি কিছু আর ভেবে উঠতে পারি না। দেখতে পাই, আম্মা ধোঁয়ায় ধোঁয়ায় আরও ঝাপসা হয়ে যাচ্ছেন। আমি কয়েক মুহূর্ত থমকাই, তারপর নিপুণভাবে আমার পোস্টার টিউব থেকে কাগজ; ব্যাগ থেকে স্কেল আর পেন্সিল বক্স বের করি। খুব দ্রুত এখন আমাকে একটা জরুরি কাজ করতে হবে। আম্মা থাকতে থাকতেই তার শেষ অভিব্যক্তিটা আঁকতে হবে। যেভাবেই হোক। পাবলো পিকাসো, সালভাদোর দালি কিংবা এডভার্ট মুংখের মতো না হলেও কারো মতো; কিংবা আমার নিজের মতো। তবু আঁকতে হবে। আমি মিডিয়াম সার্ফেস ড্রয়িং পেপারে প্রিয় ফেবার ক্যাস্টেল পেন্সিল দিয়ে আঁকতে শুরু করি।
আমার আম্মা, প্রিয় আম্মা ধীরে ধীরে মুছে যাওয়া কোনো স্মৃতির মতো ঝাপসা হতে থাকেন। আর আমি মেঝেতে কাগজ বিছিয়ে দ্রুত পেন্সিল চালাতে থাকি। আমার সমস্ত ইন্দ্রিয় প্রখর হয়ে যায়। মনে হয় আমার মাথার ভেতরে কোনো সিঁড়ি জন্ম নিয়েছে, সেই সিঁড়ি বেয়ে আমি দ্রুত উঠে যাচ্ছি মহাকাশের দিকে। ধনুকের ছিলার মতো টানটান হয়ে থাকি। যেন সময় থেমে যায়, কিংবা হয়তো থেমেই ছিল। আগে বুঝতে পারিনি। এক বুক পানির তৃষ্ণা নিয়ে আমি তিন আঙুলে শক্ত করে কাঠপেন্সিলটা ধরে সাদা কাগজে ঘষতে থাকি। ঘষতেই থাকি। সবুজ দেয়ালের ঘ্রাণ, রঙিন হয়ে থাকা বিশ্বম্যাপ, অপরিচিত এক মহিলার কান্নার শব্দ আর আপার গায়ের খুব চেনা ঘ্রাণে ভরে উঠতে থাকে ছোট্ট কামরাটা।


চাকা আবিষ্কারের আগে পৃথিবী কেমন ছিল তা আমি জানতে পারিনি। তবে আমার পৃথিবী পুরোপুরি বদলে গেল এক মঙ্গলবার সকালে, স্কুলে যাওয়ার আগে পাঁচ বছরের অয়ন গম্ভীরভাবে একটি চাকা আমাকে দেখিয়ে বলল,
বাবা ওটা ধরবে না। আমি ক্লাস করে বাসায় এসে, এই চাকা দিয়ে একটা অদ্ভুত জিনিস বানাব।
অয়নের মাথার চুল ঠিক করতে করতে আমি বললাম,
বাবা বলছ কেন? মাকে কখনো বাবা ডাকতে নেই সোনা। মা বলে ডাকো।
অয়ন আমার কথার উত্তর দিল না, আগের মতোই গম্ভীর মুখে স্কুলব্যাগ কাঁধে নিয়ে বাসে উঠে গেল। দুঃসংবাদটা এলো আরও ঘণ্টা তিনেক পর। কিছু আততায়ী জোর করে স্কুল আঙ্গিনায় ঢুকে একনাগাড়ে গুলি করে চলেছিল। হত্যা করেছিল অজস্র শিশু ও তাদের শিক্ষকদের। টেলিভিশনে খবরটা দেখামাত্রই আমি উদ্ভ্রান্তের মতো ছুটে গেলাম স্কুলে। আতংকে আমার নিশ্বাস থেমে যাচ্ছে, বড় বড় শ্বাস নিচ্ছি। স্কুলের সামনে গিয়ে দেখি চারপাশে পুলিশ ও সাংবাদিকদের ভিড়ে পা ফেলার জায়গাটুকু পর্যন্ত নেই। স্কুলের ভেতরে কাউকেই যেতে দেওয়া হচ্ছে না। ভেতরের সব দরজা বন্ধ। অয়নের কথা একে ওকে জিজ্ঞেস করেও কিছু জানতে পারলাম না। এদিকে বাতাসে কান্নার শব্দ ও মানুষের কোলাহল তীব্র হচ্ছে।
কেউ ভেতরে যাবেন না, আমাদেরকে আমাদের কাজ করতে দিন প্লিজ। এক পুলিশ অফিসার একটু পরপর চিৎকার করে বলে যাচ্ছে একই কথা।
আমি অস্থিরভাবে খুঁজতে থাকি অয়নকে। দূরে, লাইন ধরে দাঁড়িয়ে থাকা শিশুদের মাঝে ও নেই। স্কুলের ভেতরেও থাকার কথা না। আর কোথায় থাকতে পারে ও-এইসব ভাবতে ভাবতেই দেখি, অয়নের স্কুলের ভাইস প্রিন্সিপাল রুমাল দিয়ে নিজের কপালের ঘাম মুছতে মুছতে পার্কিং লটের দিকে আগাচ্ছে। মরিয়া হয়ে তার দিকে ছুটে যাই। কোনোরকমে নিজেকে সামলে নিয়ে বলি,
স্যার, আমাকে চিনতে পারছেন? আমি অয়নের মা। অয়ন আমার ছেলে। ক্লাস টু সেকশন বি।
আমার কথা শুনেই দাঁড়িয়ে গেলেন উনি। তারপর রুমাল দিয়ে আরেক দফা ঘাম মুছলেন।
অয়নকে কি দেখেছেন? ও ঠিক আছে? পুলিশ কাউকেই ভেতরে যেতে দিচ্ছে না। কান্নায় ভেঙে পড়তে পড়তে বলি আমি।
ভাইস প্রিন্সিপাল কী যেন বলতে গিয়েও একটু থেমে গেলেন। তার গোঁফ জোড়া ফুলে উঠল। কফ জড়ানো স্বরে উনি বললেন,
অয়নকে তো ওর মা এসে নিয়ে গিয়েছে বাসায়। উনি পাশের এলাকাতেই ছিলেন। গোলাগুলি শেষ হওয়ার পর প্রথম ব্যাচে যে শিশুদের নিরাপদে স্কুল
সীমানার বাইরে পাঠিয়ে দেওয়া হয়েছে সেখানে অয়নও ছিল।
এসব কী বলছেন আপনি? রীতিমতো আর্তনাদ করে উঠলাম আমি। আমি অয়নের মা। আমি
ভাইস প্রিন্সিপাল কফ জড়ানো স্বরে জোর করে কোমলতা আনার চেষ্টা করতে করতে বলেন,
আপনি বাড়ি যান। এখানে বেশিক্ষণ থাকা আপনার জন্য ঠিক না।
ভাইস প্রিন্সিপাল কথাটা শেষ করেই হনহন করে নিজের গাড়ির দিকে এগিয়ে গেলেন। আমি কিছুটা সময় স্তব্ধ হয়ে দাঁড়িয়ে থাকলাম সেখানেই। এরপর কী মনে করে ছুটতে শুরু করলাম নিজের ফ্ল্যাটের দিকে। গেটের কাছে যাওয়ার সাথে সাথেই সিকিউরিটি গার্ড গফুর আমার সামনে দাঁড়িয়ে খাতা কলম বাড়িয়ে দিল।
আসোলামু আয়ালাইকুম। কার কাছে যাবেন আর আপনার নাম ঠিকানা এইখানে লিখুন।
গফুর, আমি, আমি আমার ফ্ল্যাটে যাব। সেভেন-এ।
নিজের নাম শুনে গফুর একটু চমকে তাকায়, তারপর দৃষ্টি তীক্ষ্ণ করে বলে, ইন্টারকমে কল করতেছি, আপনি ততক্ষণে নিজের নাম, ঠিকানা লিখেন।
গফুরের এমন আচরণ ও স্পর্ধা দেখে রাগে ক্রোধে কোনো কথাই বলতে পারি না আমি বেশ কিছুক্ষণ। এরপর গা কাঁপতে থাকে আমার। ঝড়ের মতো চিন্তা কাজ করে মাথায়। আমাকে নিজের ফ্ল্যাটে যেতে হবে, অয়নকে কেউ যদি সত্যি স্কুল থেকে নিয়ে নেয় তা হলে সেকি বাসায় দিয়ে গেছে নাকি জানতে হবে। ও বাসার ঠিকানা জানে। স্কুল থেকে বাড়ি আসার পথ চেনে। একাও যদি রওনা দেয় তাও সবার আগে ওর বাসাতেই আসার কথা। অয়ন জানে ফ্ল্যাটের ডুপ্লিকেট চাবি আমি সিঁড়ির পাশে মানিপ্ল্যান্ট গাছের নিচে রাখি। ও নিশ্চয় বাড়ি ফিরেছে।
হ্যালো ম্যাডাম। উনি তো বলতেছেন এটা উনার ফ্ল্যাট। সেভেন-এ। হ্যাঁ হ্যাঁ এইটাই বলতেছেন। না, আগে কোনোদিন দেখি নাই উনাকে। ইন্টারকমে কথা বলতে বলতে গফুর কেমন করে যেন তাকায় আমার দিকে। আমার ইচ্ছে করে ভারী কিছু দিয়ে গফুরের মাথায় আঘাত করে ওর খুলি টুকরো টুকরো করে ফেলি। বহু কষ্টে নিজেকে সামলে ঠান্ডা কণ্ঠে বলি,
গফুর তুমি কার সাথে কথা বললে?
আপনি নাম ঠিকানা লিখলেও আপনাকে ভেতরে যাইতে দেওয়া যাইব না।
তুমি কার সাথে ফোনে কথা বললে, বলো।
ফ্ল্যাট সেভেন-এ এর ম্যাডামের সাথে। উনি বলছেন, আজকে কোনো মানুষই যেন উনার ফ্ল্যাটে না আসে।
এটা আমার ফ্ল্যাট, তুমি কি আমাকে চিনতে পারছ না? প্রতিদিন আমাকে তুমি দেখোনি এই বিল্ডিং থেকে বের হয়ে অফিসে যেতে, আমার ছেলেকে স্কুল বাসে তুলে দিতে? অয়নকে চিনো না তুমি? বলো?
একটানা আমার কথা শুনে গফুর বিস্ফারিত চোখে আমার দিকে তাকিয়ে থাকে। আমি দেখতে পাই ওর চোখের মণি বড় হচ্ছে, যেন ঠেলে বের হয়ে আসবে। এবার আমি কণ্ঠস্বর নরম করে ওর দিকে সরাসরি তাকিয়ে বলি,
আমাকে যেতে দাও। অয়ন আমার জন্য অপেক্ষা করছে।
গফুর কিছু মুহূর্ত নীরব থাকে। তারপর দ্বিধা জড়ানো ভাব নিয়ে বলে, *অনুমতি ছাড়া যাইতে তো দিতে পারব না। আপনি চাইলে ইন্টারকমে কথা বলে আগে অনুমতি নিয়া নেন। ম্যাডাম বললেই যেতে দেব।
এটুকু কথা বলেই সে আবার কল করে। আমি ফোন হাতে নিয়ে বলি, হ্যালো।
ওপাশ থেকে অপরিচিত এক কণ্ঠ কর্কশভাবে বলে ওঠে, দেখুন, আপনাকে মনে হয় না আমি চিনি। এটা কিন্তু আপনার ফ্ল্যাট না। আপনি ভুল করছেন। হয়তো নিচের তলায় আপনার ফ্ল্যাট। শুধু শুধু এখানে কল করে বিরক্ত করবেন না প্লিজ। এটুকু বলেই লাইন কেটে দেয় সে।
হঠাৎ করে পুরো পৃথিবী টলে ওঠে আমার। কয়েক মুহূর্ত নীরব থাকি। তারপর গফুরের দিকে তাকিয়ে অসহায়ের মতো মিনতি করি।
ফ্ল্যাট নং সিক্স-এতে লাইন দিতে পারবে একটু?
প্রবলভাবে মাথা ঝাঁকিয়ে সাথে সাথেই ইন্টারকমে সিক্স-এ তে কল করে সে। আমি ভেতরে ভেতরে কেমন যেন নিশ্চুপ হয়ে যাই। ফোনের রিসিভারটা কানে ঠেকিয়ে রাখি শক্ত করে, যেন এভাবে চেপে ধরে রাখলেই পৌঁছে যেতে পারব নিজের বাসায়।
হ্যালো। আরেকটি অচেনা কণ্ঠ কথা বলে ওঠে ফোনের অন্য প্রান্ত থেকে।
এটা কি সিক্স-এ?
হ্যাঁ। কে বলছেন আপনি? ওপাশ থেকে বেশ ভদ্র স্বরে জিজ্ঞেস করে একজন।
কাঁপাকাপা স্বরে নিজের নাম বলি আমি। তারপর জানাই এই ফ্ল্যাটটি আমার।
কোথাও নিশ্চয়ই কোনো ভুল হচ্ছে আপনার। ছোট শিশুদের কোনো কিছু করা থেকে বিরত রাখার মতো নরম কণ্ঠে বলে ওঠেন তিনি। আমি এই ফ্ল্যাটে আছি গত নয় বছর ধরে। এটা আমার বাসা। আপনার নাম পর্যন্ত কোনোদিন শুনিনি।
কেন যেন একটা চিৎকার করতে গিয়েও পারি না। মনে হয় কেউ আমার গলা চেপে ধরে আছে শক্ত করে। হালকাভাবে রিসিভারটা রেখে দিই। হতাশা, ক্রোধ, অসহায়ত্ব আর নাম না জানা কোটি কোটি অনুভূতি এসে আমার ওপর আছড়ে পড়তে শুরু করে। আমি এখন কোথায় যাব?
গফুর এতক্ষণ কিছুটা দূর থেকে আমাকে খুব মনোযোগ দিয়ে দেখছিল। এবার একটু গলা খাঁকরে কাঁচুমাচু মুখ করে বলল,
যদি ভুল না কইরে থাকি, আপনে এই বিল্ডিংয়ে না, উল্টাপাশের বিল্ডিংটায় থাকেন। ওইখানের সেভেন-এ ফ্ল্যাটে খোঁজ নিয়া দেখেন। আমি বুঝতে পারতেছি আপনি বিপদে পড়ছেন কিন্তু এইটা আপনার ঠিকানা না।
এইটা আমার ঠিকানা না কথাটা বিড়বিড় করতে করতে আমি উঠে দাঁড়াই। বেরিয়ে আসি গেটের বাইরে। এলোপাতাড়ি হাঁটতে থাকি রাস্তার অন্যপাশে যাওয়ার জন্য। আচমকা অয়নের মুখ ভেসে ওঠে আমার চোখের সামনে। সাথে সাথেই যেন কিছুটা শক্তি ফিরে পাই। নিজের শরীরকে টানতে টানতে বড় রাস্তার মাঝে নিয়ে যাই। ট্র্যাফিক সিগন্যালের লালবাতি জ্বলে ওঠার আগেই রাস্তা পার হই দ্রুত। হঠাৎ করেই মনে হয় আসলেই আমি ভুল বিল্ডিংয়ে চলে গিয়েছিলাম। হয়তো ওদের কথাই ঠিক। সামনের বিল্ডিংয়েই আমার ফ্ল্যাট। জোরে জোরে পা চালাতে থাকি। এই বাড়িটায় কোনো সিকিউরিটি গার্ড নেই। আরও ভালো হলো। আমাকে থামানোর কেউ নেই। লিফটের কাছে গিয়ে দেখি লিফট তিনতলায় আটকে আছে আর নিচে নামছে না। কে জানে হয়তো ইলেক্ট্রিসিটি নেই কিংবা লিফট নষ্ট। কী আসে যায়? পেছনের সিঁড়ি দিয়ে দ্রুত ওপরে উঠতে থাকি। নিজের বাসায় আমাকে ফিরতেই হবে। সিঁড়ি দিয়ে উঠতে উঠতে ঘামতে থাকি দরদর করে। এই তত আর কিছুদূর। তিন-চার-পাঁচ প্রায় চলেই এসেছি। অল্প একটু থেমে ঘনঘন নিশ্বাস নিই। তারপর আবার দ্রুত আগাতে থাকি নিজ গন্তব্যে। আশ্চর্যের বিষয়! ফ্ল্যাট নং সেভেন এর জায়গায় শেষ হয়ে গেছে বিল্ডিংটা। আর কোনো বাসা নেই। শুধু একটা বিশাল ছাদ। পানির ট্যাঙ্ক। বিচ্ছিন্ন কিছু ফুল গাছ। তা হলে তো এটা আমার বাসা নয়। আমি কি তা হলে আগেই সঠিক ঠিকানায় ছিলাম? ঠিক তখনই আমার কানের ভেতরে যেন কার ছুটে চলার শব্দ শুনতে পাই। যেন কেউ ডাকছে। আমাকে। দূর থেকে, বহু দূর থেকে। পায়ে পায়ে সেই ডাকের পিছু নিয়ে ছাদের রেলিংয়ের কাছে চলে আসি।
রাস্তার অন্যপাশে আমার চেনা বিল্ডিংটা মাথা উঁচু করে দাঁড়িয়ে আছে নির্ভয়ে।। আর সেভেনথ ফ্লোরের ফ্ল্যাটটার বারান্দায় একটি ছোট্ট ছেলে গাড়ির চাকা হাতে দাঁড়িয়ে আছে তার মায়ের হাত ধরে। কিন্তু আমি ওদের কাউকেই চিনি না। এমন সময় কে যেন বাতাসের মতো আমার কানে কানে এসে বলে যায়, এইটাও কিন্তু আপনার ঠিকানা না, আসলে আপনি পৃথিবীতেই নেই
চক্র
চাকা আবিষ্কারের আগে পৃথিবী কেমন ছিল তা আমি জানতে পারিনি। তবে আমার পৃথিবী পুরোপুরি বদলে গেল এক মঙ্গলবার সকালে, স্কুলে যাওয়ার আগে পাঁচ বছরের অয়ন গম্ভীরভাবে একটি চাকা আমাকে দেখিয়ে বলল,
বাবা ওটা ধরবে না। আমি ক্লাস করে বাসায় এসে, এই চাকা দিয়ে একটা অদ্ভুত জিনিস বানাব।
অয়নের মাথার চুল ঠিক করতে করতে আমি বললাম,
বাবা বলছ কেন? মাকে কখনো বাবা ডাকতে নেই সোনা। মা বলে ডাকো।
অয়ন আমার কথার উত্তর দিল না, আগের মতোই গম্ভীর মুখে স্কুলব্যাগ কাঁধে নিয়ে বাসে উঠে গেল। দুঃসংবাদটা এলো আরও ঘণ্টা তিনেক পর। কিছু আততায়ী জোর করে স্কুল আঙ্গিনায় ঢুকে একনাগাড়ে গুলি করে চলেছিল। হত্যা করেছিল অজস্র শিশু ও তাদের শিক্ষকদের। টেলিভিশনে খবরটা দেখামাত্রই আমি উদ্ভ্রান্তের মতো ছুটে গেলাম স্কুলে। আতংকে আমার নিশ্বাস থেমে যাচ্ছে, বড় বড় শ্বাস নিচ্ছি। স্কুলের সামনে গিয়ে দেখি চারপাশে পুলিশ ও সাংবাদিকদের ভিড়ে পা ফেলার জায়গাটুকু পর্যন্ত নেই। স্কুলের ভেতরে কাউকেই যেতে দেওয়া হচ্ছে না। ভেতরের সব দরজা বন্ধ। অয়নের কথা একে ওকে জিজ্ঞেস করেও কিছু জানতে পারলাম না। এদিকে বাতাসে কান্নার শব্দ ও মানুষের কোলাহল তীব্র হচ্ছে।
কেউ ভেতরে যাবেন না, আমাদেরকে আমাদের কাজ করতে দিন প্লিজ। এক পুলিশ অফিসার একটু পরপর চিৎকার করে বলে যাচ্ছে একই কথা।
আমি অস্থিরভাবে খুঁজতে থাকি অয়নকে। দূরে, লাইন ধরে দাঁড়িয়ে থাকা শিশুদের মাঝে ও নেই। স্কুলের ভেতরেও থাকার কথা না। আর কোথায় থাকতে পারে ও-এইসব ভাবতে ভাবতেই দেখি, অয়নের স্কুলের ভাইস প্রিন্সিপাল রুমাল দিয়ে নিজের কপালের ঘাম মুছতে মুছতে পার্কিং লটের দিকে আগাচ্ছে। মরিয়া হয়ে তার দিকে ছুটে যাই। কোনোরকমে নিজেকে সামলে নিয়ে বলি,
স্যার, আমাকে চিনতে পারছেন? আমি অয়নের মা। অয়ন আমার ছেলে। ক্লাস টু সেকশন বি।
আমার কথা শুনেই দাঁড়িয়ে গেলেন উনি। তারপর রুমাল দিয়ে আরেক দফা ঘাম মুছলেন।
অয়নকে কি দেখেছেন? ও ঠিক আছে? পুলিশ কাউকেই ভেতরে যেতে দিচ্ছে না। কান্নায় ভেঙে পড়তে পড়তে বলি আমি।
ভাইস প্রিন্সিপাল কী যেন বলতে গিয়েও একটু থেমে গেলেন। তার গোঁফ জোড়া ফুলে উঠল। কফ জড়ানো স্বরে উনি বললেন,
অয়নকে তো ওর মা এসে নিয়ে গিয়েছে বাসায়। উনি পাশের এলাকাতেই ছিলেন। গোলাগুলি শেষ হওয়ার পর প্রথম ব্যাচে যে শিশুদের নিরাপদে স্কুল
সীমানার বাইরে পাঠিয়ে দেওয়া হয়েছে সেখানে অয়নও ছিল।
এসব কী বলছেন আপনি? রীতিমতো আর্তনাদ করে উঠলাম আমি। আমি অয়নের মা। আমি
ভাইস প্রিন্সিপাল কফ জড়ানো স্বরে জোর করে কোমলতা আনার চেষ্টা করতে করতে বলেন,
আপনি বাড়ি যান। এখানে বেশিক্ষণ থাকা আপনার জন্য ঠিক না।
ভাইস প্রিন্সিপাল কথাটা শেষ করেই হনহন করে নিজের গাড়ির দিকে এগিয়ে গেলেন। আমি কিছুটা সময় স্তব্ধ হয়ে দাঁড়িয়ে থাকলাম সেখানেই। এরপর কী মনে করে ছুটতে শুরু করলাম নিজের ফ্ল্যাটের দিকে। গেটের কাছে যাওয়ার সাথে সাথেই সিকিউরিটি গার্ড গফুর আমার সামনে দাঁড়িয়ে খাতা কলম বাড়িয়ে দিল।
আসোলামু আয়ালাইকুম। কার কাছে যাবেন আর আপনার নাম ঠিকানা এইখানে লিখুন।
গফুর, আমি, আমি আমার ফ্ল্যাটে যাব। সেভেন-এ।
নিজের নাম শুনে গফুর একটু চমকে তাকায়, তারপর দৃষ্টি তীক্ষ্ণ করে বলে, ইন্টারকমে কল করতেছি, আপনি ততক্ষণে নিজের নাম, ঠিকানা লিখেন।
গফুরের এমন আচরণ ও স্পর্ধা দেখে রাগে ক্রোধে কোনো কথাই বলতে পারি না আমি বেশ কিছুক্ষণ। এরপর গা কাঁপতে থাকে আমার। ঝড়ের মতো চিন্তা কাজ করে মাথায়। আমাকে নিজের ফ্ল্যাটে যেতে হবে, অয়নকে কেউ যদি সত্যি স্কুল থেকে নিয়ে নেয় তা হলে সেকি বাসায় দিয়ে গেছে নাকি জানতে হবে। ও বাসার ঠিকানা জানে। স্কুল থেকে বাড়ি আসার পথ চেনে। একাও যদি রওনা দেয় তাও সবার আগে ওর বাসাতেই আসার কথা। অয়ন জানে ফ্ল্যাটের ডুপ্লিকেট চাবি আমি সিঁড়ির পাশে মানিপ্ল্যান্ট গাছের নিচে রাখি। ও নিশ্চয় বাড়ি ফিরেছে।
হ্যালো ম্যাডাম। উনি তো বলতেছেন এটা উনার ফ্ল্যাট। সেভেন-এ। হ্যাঁ হ্যাঁ এইটাই বলতেছেন। না, আগে কোনোদিন দেখি নাই উনাকে। ইন্টারকমে কথা বলতে বলতে গফুর কেমন করে যেন তাকায় আমার দিকে। আমার ইচ্ছে করে ভারী কিছু দিয়ে গফুরের মাথায় আঘাত করে ওর খুলি টুকরো টুকরো করে ফেলি। বহু কষ্টে নিজেকে সামলে ঠান্ডা কণ্ঠে বলি,
গফুর তুমি কার সাথে কথা বললে?
আপনি নাম ঠিকানা লিখলেও আপনাকে ভেতরে যাইতে দেওয়া যাইব না।
তুমি কার সাথে ফোনে কথা বললে, বলো।
ফ্ল্যাট সেভেন-এ এর ম্যাডামের সাথে। উনি বলছেন, আজকে কোনো মানুষই যেন উনার ফ্ল্যাটে না আসে।
এটা আমার ফ্ল্যাট, তুমি কি আমাকে চিনতে পারছ না? প্রতিদিন আমাকে তুমি দেখোনি এই বিল্ডিং থেকে বের হয়ে অফিসে যেতে, আমার ছেলেকে স্কুল বাসে তুলে দিতে? অয়নকে চিনো না তুমি? বলো?
একটানা আমার কথা শুনে গফুর বিস্ফারিত চোখে আমার দিকে তাকিয়ে থাকে। আমি দেখতে পাই ওর চোখের মণি বড় হচ্ছে, যেন ঠেলে বের হয়ে আসবে। এবার আমি কণ্ঠস্বর নরম করে ওর দিকে সরাসরি তাকিয়ে বলি,
আমাকে যেতে দাও। অয়ন আমার জন্য অপেক্ষা করছে।
গফুর কিছু মুহূর্ত নীরব থাকে। তারপর দ্বিধা জড়ানো ভাব নিয়ে বলে, *অনুমতি ছাড়া যাইতে তো দিতে পারব না। আপনি চাইলে ইন্টারকমে কথা বলে আগে অনুমতি নিয়া নেন। ম্যাডাম বললেই যেতে দেব।
এটুকু কথা বলেই সে আবার কল করে। আমি ফোন হাতে নিয়ে বলি, হ্যালো।
ওপাশ থেকে অপরিচিত এক কণ্ঠ কর্কশভাবে বলে ওঠে, দেখুন, আপনাকে মনে হয় না আমি চিনি। এটা কিন্তু আপনার ফ্ল্যাট না। আপনি ভুল করছেন। হয়তো নিচের তলায় আপনার ফ্ল্যাট। শুধু শুধু এখানে কল করে বিরক্ত করবেন না প্লিজ। এটুকু বলেই লাইন কেটে দেয় সে।
হঠাৎ করে পুরো পৃথিবী টলে ওঠে আমার। কয়েক মুহূর্ত নীরব থাকি। তারপর গফুরের দিকে তাকিয়ে অসহায়ের মতো মিনতি করি।
ফ্ল্যাট নং সিক্স-এতে লাইন দিতে পারবে একটু?
প্রবলভাবে মাথা ঝাঁকিয়ে সাথে সাথেই ইন্টারকমে সিক্স-এ তে কল করে সে। আমি ভেতরে ভেতরে কেমন যেন নিশ্চুপ হয়ে যাই। ফোনের রিসিভারটা কানে ঠেকিয়ে রাখি শক্ত করে, যেন এভাবে চেপে ধরে রাখলেই পৌঁছে যেতে পারব নিজের বাসায়।
হ্যালো। আরেকটি অচেনা কণ্ঠ কথা বলে ওঠে ফোনের অন্য প্রান্ত থেকে।
এটা কি সিক্স-এ?
হ্যাঁ। কে বলছেন আপনি? ওপাশ থেকে বেশ ভদ্র স্বরে জিজ্ঞেস করে একজন।
কাঁপাকাপা স্বরে নিজের নাম বলি আমি। তারপর জানাই এই ফ্ল্যাটটি আমার।
কোথাও নিশ্চয়ই কোনো ভুল হচ্ছে আপনার। ছোট শিশুদের কোনো কিছু করা থেকে বিরত রাখার মতো নরম কণ্ঠে বলে ওঠেন তিনি। আমি এই ফ্ল্যাটে আছি গত নয় বছর ধরে। এটা আমার বাসা। আপনার নাম পর্যন্ত কোনোদিন শুনিনি।
কেন যেন একটা চিৎকার করতে গিয়েও পারি না। মনে হয় কেউ আমার গলা চেপে ধরে আছে শক্ত করে। হালকাভাবে রিসিভারটা রেখে দিই। হতাশা, ক্রোধ, অসহায়ত্ব আর নাম না জানা কোটি কোটি অনুভূতি এসে আমার ওপর আছড়ে পড়তে শুরু করে। আমি এখন কোথায় যাব?
গফুর এতক্ষণ কিছুটা দূর থেকে আমাকে খুব মনোযোগ দিয়ে দেখছিল। এবার একটু গলা খাঁকরে কাঁচুমাচু মুখ করে বলল,
যদি ভুল না কইরে থাকি, আপনে এই বিল্ডিংয়ে না, উল্টাপাশের বিল্ডিংটায় থাকেন। ওইখানের সেভেন-এ ফ্ল্যাটে খোঁজ নিয়া দেখেন। আমি বুঝতে পারতেছি আপনি বিপদে পড়ছেন কিন্তু এইটা আপনার ঠিকানা না।
এইটা আমার ঠিকানা না কথাটা বিড়বিড় করতে করতে আমি উঠে দাঁড়াই। বেরিয়ে আসি গেটের বাইরে। এলোপাতাড়ি হাঁটতে থাকি রাস্তার অন্যপাশে যাওয়ার জন্য। আচমকা অয়নের মুখ ভেসে ওঠে আমার চোখের সামনে। সাথে সাথেই যেন কিছুটা শক্তি ফিরে পাই। নিজের শরীরকে টানতে টানতে বড় রাস্তার মাঝে নিয়ে যাই। ট্র্যাফিক সিগন্যালের লালবাতি জ্বলে ওঠার আগেই রাস্তা পার হই দ্রুত। হঠাৎ করেই মনে হয় আসলেই আমি ভুল বিল্ডিংয়ে চলে গিয়েছিলাম। হয়তো ওদের কথাই ঠিক। সামনের বিল্ডিংয়েই আমার ফ্ল্যাট। জোরে জোরে পা চালাতে থাকি। এই বাড়িটায় কোনো সিকিউরিটি গার্ড নেই। আরও ভালো হলো। আমাকে থামানোর কেউ নেই। লিফটের কাছে গিয়ে দেখি লিফট তিনতলায় আটকে আছে আর নিচে নামছে না। কে জানে হয়তো ইলেক্ট্রিসিটি নেই কিংবা লিফট নষ্ট। কী আসে যায়? পেছনের সিঁড়ি দিয়ে দ্রুত ওপরে উঠতে থাকি। নিজের বাসায় আমাকে ফিরতেই হবে। সিঁড়ি দিয়ে উঠতে উঠতে ঘামতে থাকি দরদর করে। এই তত আর কিছুদূর। তিন-চার-পাঁচ প্রায় চলেই এসেছি। অল্প একটু থেমে ঘনঘন নিশ্বাস নিই। তারপর আবার দ্রুত আগাতে থাকি নিজ গন্তব্যে। আশ্চর্যের বিষয়! ফ্ল্যাট নং সেভেন এর জায়গায় শেষ হয়ে গেছে বিল্ডিংটা। আর কোনো বাসা নেই। শুধু একটা বিশাল ছাদ। পানির ট্যাঙ্ক। বিচ্ছিন্ন কিছু ফুল গাছ। তা হলে তো এটা আমার বাসা নয়। আমি কি তা হলে আগেই সঠিক ঠিকানায় ছিলাম? ঠিক তখনই আমার কানের ভেতরে যেন কার ছুটে চলার শব্দ শুনতে পাই। যেন কেউ ডাকছে। আমাকে। দূর থেকে, বহু দূর থেকে। পায়ে পায়ে সেই ডাকের পিছু নিয়ে ছাদের রেলিংয়ের কাছে চলে আসি।
রাস্তার অন্যপাশে আমার চেনা বিল্ডিংটা মাথা উঁচু করে দাঁড়িয়ে আছে নির্ভয়ে।। আর সেভেনথ ফ্লোরের ফ্ল্যাটটার বারান্দায় একটি ছোট্ট ছেলে গাড়ির চাকা হাতে দাঁড়িয়ে আছে তার মায়ের হাত ধরে। কিন্তু আমি ওদের কাউকেই চিনি না। এমন সময় কে যেন বাতাসের মতো আমার কানে কানে এসে বলে যায়, এইটাও কিন্তু আপনার ঠিকানা না, আসলে আপনি পৃথিবীতেই নেই

ঘটনাটি শুনলে অনেকেরই বিশ্বাস নাও হতে পারে। কারণ ঘটনাটি অনেক অনেক বছর আগের। বহু দূরের এক গ্রামের। এতটাই দূরের সেই গ্রাম, যেখানে পৃথিবীর অনেক কিছুই পৌঁছাতে পারেনি। যে সময়ের কথা বলা হচ্ছে তখন নাম ধরে ডাকার প্রচলন শুরু হয়নি সেখানে। শুরু হয়নি সভ্যতা বা প্রযুক্তির বিকাশ। বরং সেকেলে ধরনের গ্রামটি ছিল ক্যানভাসে আঁকা কোনো ছবির মতো পরিপাটি, সুন্দর। সেখানে সবকিছু সবুজের চেয়েও বেশি সবুজ। পথগুলো পুরোপুরি মসৃণ নয় বরং কিছুটা বন্ধুর। তবে সেখানের গাছ-গাছালি ফুল ও ফলে ভরা থাকত সারা বছর। নদীর পানি শরবতের মতোই ছিল মিষ্টি। আর আলো-বাতাস খুব আরামদায়ক। বেশ অল্প কিছু মানুষ ছিল বসবাসের জন্য। তারা অতটা সামাজিক কিংবা আধুনিক হয়ে ওঠেনি। তাদের জানা ছিল না ছয় ঋতু কিংবা আকাশের নক্ষত্রমণ্ডলের নাম, কিংবা দিন তারিখের শিক্ষা। তারা ছোট ছোট গুচ্ছের মতো একত্রে থাকত কেবল। বরং একটু ঘুম কিংবা ভালো কিছু খাওয়ার জন্য মুখিয়ে থাকা ছাড়া পৃথিবীর জাগতিক বিষয়গুলো নিয়ে খুব কমই ভাবতে হতো তাদেরএভাবেই হয়তো দিন চলতে পারত কিন্তু একটি ক্ষুদ্র পরিবর্তন ঘটল হঠাৎ করেই। এক ঝলমলে সকালে বাদামি চোখের এক ফুটফুটে শিশু জন্মগ্রহণ করল। আর জন্মের পরপরই চিৎকার করে নিজের অস্তিত্ব জানান না দিয়ে সে মৃদু নিশ্বাস ফেলে হাসল, নিঃশব্দে। মানব শিশুর জন্ম নেওয়া তখন নতুন কিছু নয়, কিন্তু এমন পানির মতো স্বচ্ছ চোখের হাস্যোজ্জ্বল শিশু সেই মানবগোষ্ঠীতে প্রথম।
শুধু তাই নয় ভূমিষ্ঠ হওয়ার সপ্তাহ দুই পরেই, এক মেঘময় বিকালে শিশুটি তার ছোট্ট বিছানায় হাত পা ছুঁড়তে ছুঁড়তে অস্ফুট স্বরে বলল, আ। তার উচ্চারিত ধ্বনি শুনে তার মাও একই রকম শব্দ করতে শুরু করল। তা শুনে শিশুটি চঞ্চল হয়ে আরও বেশি শুরু করল হাত-পা নাড়তে। নাম দেওয়ার প্রচলনটি হয়তো গ্রামটিতে তখন থেকেই শুরু। সময়ের সাথে সাথে আ-এর চোখের মণি দিন দিন বড় হতে শুরু করল। তার চুলগুলো হলো লম্বা। চোয়ালটা বিশাল। তবে অন্যান্য শিশুদের চাইতে তুলনামূলকভাবে সে ছিল দুর্বল। দৌড়াতে কিংবা কিছু আনতে দিলে সবসময়ই সে পড়ত পিছিয়ে। যা নিয়ে তার মনে কোনো খেদ না থাকলেও তার বাবা-মার ছিল অনেক অভিযোগ। আ-এর বাবা যখন চাষাবাদ করতে কিংবা নৌকা নিয়ে মাছ ধরতে চলে যেত, সে তখন নদীর পাশে হেঁটে বেড়াত। উষ্ণ বালিতে পা ডুবিয়ে আরাম নিত। আর যখন রাস্তা দিয়ে সে হেঁটে যেত তখন তার দৃষ্টি থাকত আকাশমুখি। এক টুকরা রুটি কিংবা মাংসের জন্য আ কখনোই বাকি শিশুদের মতো মারামারি করেনি। তারস্বরে কাঁদতে কাঁদতে বাড়ির উঠানে গড়াগড়িও খায়নি। বরং নিজের অতিকায় চোয়াল আর ক্ষীণকায় দেহ নিয়ে তাকে নিজের জগতে থাকতে দেখা যেত। কুয়াশাচ্ছন্ন ভোরে নিথর গাছগুলো যখন আবেশে ডুবে থাকত, আ তখন নিঃশব্দে বাড়ি থেকে বের হয়ে যেত। আর তারপর বাগানের গাছের পাতা থেকে জিভ দিয়ে শিশির খেত চেটে। রাতের আঁধার ফুড়ে এগিয়ে আসা রোদে যখন মনুষ্য কর্মচাঞ্চল্য শুরু হতো, সে তখন লাল পিঁপড়ের সারির সাথে পায়ে পায়ে হারিয়ে যেত বহুদূরে।
আরেকটু বড় হওয়ার পর সে দিন দিন শরীরে বল পেতে শুরু করল। বাবার সাথে ক্ষেতে কাজ করা শুরু করে দিল। সেই সুবাদে পেশিবহুল হলো তার শরীর। তবে মন ছিল আগের মতোই। কখনো উদাস কখনো বা নিস্ফুপ। একদিন সে দেখল খুব সকালে গ্রামের সকলে ভিড় করেছে এক জায়গায়। খয়েরি চাদরে শুয়ে আছে গ্রামের সবচেয়ে বৃদ্ধ লোকটি। মুহূর্মুহূ নিশ্বাস নিচ্ছে সে। মুখ থেকে লালা গড়িয়ে পড়ছে। বুকটা যেন যেকোনো সময় নিথর হয়ে যাবে যাবে করেও যাচ্ছে না। দেখেই বোঝা যাচ্ছে যে ভয়ংকর ছোঁয়াচে এক অসুখে আক্রান্ত সে। সারা গা থেকে মোমের মতো গলে গলে পড়ছে আঠালো রস আর চামড়া। সাপের খোলস নয়, বরং দেখে মনে হবে সত্যিই কেউ তাকে মাটি দিয়ে বানিয়েছিল। সেই মাটিতে ক্ষয় ধরেই সে হারিয়ে যাচ্ছে।
আ কৌতূহলী চোখে ভয় আর আগ্রহের হাতছানি নিয়ে বৃদ্ধের দিকে তাকিয়ে থাকল। ওদিকে গ্রামবাসীদের দুশ্চিন্তার অন্ত নেই। তারা এই মৃতপ্রায় বৃদ্ধকে নিয়ে কী করবে? প্রথমে ঠিক করা হলো কেউ একজন তাকে বহু দূরের শহরে নিয়ে যাবে। কিন্তু পুরো গ্রামবাসীর মাঝে কেউই রাজি হলো না এমন ভয়ংকর অসুস্থ কারও সফরসঙ্গী হতে। নানা চিন্তা-ভাবনার পর কেউ একজন বুদ্ধি দিল, সফরসঙ্গী কেন মানুষই হতে হবে? সাথে সাথেই সহমত জানাল সকলে। যেন কোনোক্রমে দায়িত্বের মুক্তি। একটা মাঝারি আকারের চন্দনগাছ কেটে ফেলা হলো অচিরেই। তারপর অসুস্থ বৃদ্ধকে কোনোক্রমে চন্দনগাছের সাথে বেঁধে, অল্প কিছু শুকনা খাবার আর পানি দিয়ে, একটা পুরাতন নৌকায় তুলে ভাসিয়ে দেওয়া হলো গ্রামের সবচেয়ে দীর্ঘ নদীতে। ততক্ষণে সূর্য উঠে যাচ্ছে মাথার ওপর। ছত্রভঙ্গ হয়ে গ্রামবাসী নিজ নিজ কাজে চলে যাচ্ছে। শুধু আ বসে রইল নদীর পাড়ে। একটু পর পর তার মনে হলো, যেকোনো সময় হয়তো বুড়োর নৌকাটি ফিরে আসবে।
সারাদিন আ ব্যস্ত থাকত। মাঠে কাজ করার সময় একা একা কথা বলত মাটির সাথে। গাছে পানি দিত। কাটত কাঠ। তারপর দিন শেষে ক্লান্ত হয়ে বাড়ি ফেরার পথ ধরত আকাশের দিকে তাকিয়ে তাকিয়ে। মধ্যরাতে ঘুম না এলে সে জেগে থাকত একাকী। যেন রাতের সাথে ওর না বলা হাজার গল্প আছে। ততদিনে গ্রামের আরও বেশ কিছু বৃদ্ধ এবং বৃদ্ধাকে চন্দনগাছের সাথে বেঁধে নদীতে ছেড়ে দেওয়া হয়েছে। ছোঁয়াচে রোগটা একের পর এক প্রাণ সাবাড় করেই যাচ্ছে। কেউ কোনো ওষুধ বা সমাধান খুঁজে বের করতে পারেনি। এক যুবক অবশ্য সবার অমতে জেদ করে নিজের অসুস্থ বাবাকে পাতলা কাপড়ে মুড়ে, পিঠে করে শহরের পথে রওনা হয়েছিল, তবে মাঝপথেই তাকে ফিরে আসতে হয়েছে মৃত পিতাকে কবর দিয়ে। ফিরে এসে সেই যুবকটি অনবরত কেঁদেছে। তার কান্না দেখে আ-এর বুকের ভেতরটা যেন কেমন কেঁপে কেঁপে উঠেছে।
একরাতে আ স্বপ্ন দেখল গ্রামের চন্দনগাছগুলোর গা থেকে সোঁদা ঘ্রাণ বের হয়েছে। আকাশে বৃষ্টি নেই অথচ গাছগুলো ভিজে যাচ্ছে। না, না আসলে চন্দনগাছগুলো কাঁদছে। নীরবে কাঁদছে। গ্রামের পরিবারগুলো যেমন করে ভয়াবহ এক অসুখে তাদের প্রিয়জনকে হারাচ্ছে, একইভাবে চন্দনগাছগুলোও তো নিজেদের পরিবার হারাচ্ছে। এই হারানোর শেষ কোথায়? আ স্বপ্নের মাঝেই শুনতে পেল ক্রন্দনরত চন্দনগাছের পাতাগুলো বাতাসের সাথে তাল মিলিয়ে কাঁপছে। যেন কান্নার বেগ আর সামলে নিতে পারছে না। তার মনে হলো সে যেন কোন আদি-অন্তের মাঝে বিচরণ করছে স্বপ্নের ভেতর। কী যেন পাচ্ছে আবার কী যেন। হারাচ্ছে। কেমন যেন অদ্ভুত অনুভূতির আবরণ সেখানে। না মোড়ক না মুখোশ। তার মনে হলো, এমন কেন হচ্ছে? তা হলে কি স্বপ্নের মাঝেই তার মৃত্যু ঘটে যাবে? এমন সময় ভোরের আলো ফুটে উঠল আলগোছে। আ জেগে উঠল। এরপর থেকে বুকের ভেতর এক হিমধরা শূন্যতা নিয়ে বেঁচে থাকল সে।
বৃদ্ধদের সেই ভয়ানক অসুখটা এবার এলো আরও ভয়াবহ আকারে। এবার শুধু বৃদ্ধ নয় সাথে ছোট্ট ছোট্ট শিশুদেরকেও আক্রান্ত করে ফেলল। তাদের হাত থেকে চামড়া খসে পড়তে শুরু করল। ভেতরের হালকা সাদাটে মাংস বের হয়ে এলো। আঠালো রসে ভরে উঠল তাদের বুক, কাঁধ, হাত। শান্তিপূর্ণ গ্রামটিতে আর শান্তি থাকল না। বরং মনে হলো কোনো এক অদৃশ্য দানব ক্রুর হাসি হেসে যাচ্ছে আড়াল থেকে। যার হাতগুলো সাপের মতো। তা দিয়েই ছোবল মেরে যাচ্ছে গ্রামের অতীত ও ভবিষ্যৎকে। যেখানে অতীত নেই, ভবিষ্যৎ নেই, সেখানে বর্তমান দুর্বল। সেই দুর্বলতাকেই অস্ত্র বানিয়ে যেন কেউ পুরো গ্রামটিকেই মুছে ফেলতে চাইছে। অন্তহীন এক পতনের সুর বাজতে থাকল যেন গ্রামটিতে। সারাদিন বাড়িগুলো থেকে শুধু কান্নার সুর ভেসে বেড়াত। খসে যাওয়া চামড়া ও অসুস্থতার কটু ঘ্রাণ ছড়িয়ে পড়তে শুরু করল সারা গ্রামের ঘরময়। শিশুগুলো ছিল এতই ছোট ও দুর্বল যে তাদেরকে নিয়ে কোথাও যাওয়া সম্ভব ছিল না। ছোটখাটো অসুখের জন্য যে নিরাময় ব্যবস্থা ছিল তা দিয়ে শিশুদেরকে সুস্থ করার কোনো পন্থাও ছিল না। সম্পূর্ণ গ্রামটিতে হতাশা এবং এক অচিন দীর্ঘশ্বাস ছড়িয়ে গেল।
এসব দেখে আ ভেতরে ভেতরে অস্থির হয়ে উঠল। হিমধরা শূন্যতা বেড়ে গেল তার বুকে তুমুলভাবে। জগৎ-সংসার অন্ধকার হয়ে আসল তার। সে আর নদীর কাছে যায় না, ফুলের কাছে যায় না। আকাশের দিকে তাকিয়ে হাঁটে না। অসহ্য এক অনুভূতির ব্যাপ্তি ছড়াতে থাকে তার ওপর। তার মনে হয় প্রতিটি শিশু যেন একেকটি চন্দনগাছ। যারা তার স্বপ্নে কাঁদছিল নিঃশব্দে। সে বুঝতে পারে অচিরেই গ্রামটি মরে যাবে, নিশ্চিহ্ন হয়ে যাবে সব। তার গগনবিদারী চিৎকার করতে ইচ্ছে করে। তার মনে হয় পৃথিবীর সুন্দর সব মুহূর্ত গলে গলে পড়ছে। বুকের ভেতরে কেউ করাত কাটছে অবিরত। বেশ কিছু রাত সে জেগে থাকল নিঘুম। জেগে থাকল পুরো গ্রামটিও। বৃদ্ধদের আহাজারি, শিশুদের যন্ত্রণাদায়ক ক্রন্দন, পরিবারের সকলের আর্তনাদে রাতভর ডুবে থাকে গ্রামটি। সেখানে আর পাখির কলকাকলি শোনা যায় না। কান্না, শুধু কান্না থেকে থেকে উপস্থিতি জানিয়ে যায়।
তারপর একদিন সকালে হঠাৎ আকাশের গাম্ভীর্য বিপুল আকার ধারণ করে। যেন বা কোনো মল্লযুদ্ধের প্রস্তুতি নিচ্ছে। গ্রামবাসী তখন প্রাণপণে প্রার্থনা করতে থাকে যেন বৃষ্টির দেবতা এসে সকল রোগশোক ধুয়ে নিয়ে যায়। খানিকবাদে আকাশে তখন তুমুল ঝড় আসে। কালো হয়ে আসে চারপাশ। যেন প্রকৃতি দারুণ কোনো মরণ খেলায় মত্ত হবে এখনই। কিন্তু সবাইকে হতাশ করে দিয়ে ধূলিঝড় বাদে কিছুই হয় না। বরং ঝড়ের পর অদ্ভুত এক নীরবতা নেমে আসে গ্রামে। গম্ভীর। বিষণ্ণ। এবার যেন ঝড় আসে আ-এর বুকে। সে আর চুপ করে বসে থাকতে পারে না। বাবার কুড়াল নিয়ে ছুটে বের হয়ে যায় বাড়ি থেকে। তারপর গ্রামের সবচেয়ে বড় গাছটিতে আঘাতের পর আঘাত করতে থাকে। কাটতে থাকে। আ-এর বাবা ছুটে আসে। তারপর জিজ্ঞেস করে সে কী করবে? আ জানায় একটা বড় নৌকা লাগবে। সে গ্রামের সকল বৃদ্ধ আর শিশুদের নিয়ে পাড়ি জমাবে অন্যখানে। অন্য কোথাও। তাও সে এভাবে মরে মরে বেঁচে থাকা দেখতে পারবে না। চন্দনগাছগুলো হারিয়ে যাচ্ছে। হারিয়ে যাচ্ছে মানুষগুলো। এভাবে কি টিকে থাকা যায়? প্রকৃতি তাকে ডেকেছে। সে ডাক সে উপেক্ষা করতে পারবে না। তাকে যেতেই হবে। আর যাবেই যখন সকল জরাগ্রস্ত প্রাণকে সে নিয়ে যাবে সাথে করে। নতুন কিছুর আশায়। সব শুনে কিছুক্ষণ চুপ করে থাকে তার বাবা। তারপর ধীর পায়ে বাড়ি ফিরে যায়। আ-এর মা সব শুনে দাওয়ায় বসে কাঁদতে থাকে। গ্রামে দাবানলের মতো ছড়িয়ে পড়ে আ-এর এই সিদ্ধান্তের কথা। একে একে সবাই এসে যোগ দেয় তার সাথে নৌকা বানানোর কাজে। এক এক করে প্রায় ঊনচল্লিশ দিন পর বিশাল বড় ছইযুক্ত একটি নৌকা বানানো শেষ হয়। পাল লাগানো হয় মস্তবড়। সবচেয়ে মজবুত মাস্তুল, দড়ি, বৈঠা আর গুণ দেওয়া হয় নৌকায়। নৌকাটি হয় বিশাল। যেন নুহের আরেক নৌকা। অতঃপর একচল্লিশতম দিনে গ্রামের অবশিষ্ট শিশু ও বৃদ্ধদেরকে পাতলা কাপড়ে ঢেকে নৌকায় তুলে দেওয়া হয়। সাথে দেওয়া হয় পানি, শুকনা খাবার আর ফল। গ্রামবাসী সকলে একযোগে দাঁড়িয়ে থাকে নদীর তীরে। কাঁদতে থাকে নিঃশব্দে। কাঁদে আ-এর মাও। তার মনে পড়ে যায় ছোট্ট আ কীভাবে নিঃশব্দে হেসেছিল। সে হাসির কি আসলেই কোনো নিগূঢ় অর্থ ছিল? সে ভাবে। ভেবে ভেবে চোখের পানি মোছে বার বার।
এক রোদের দিনে বহু দূরের, অনেক আগের গ্রামের প্রায় সকল অতীত ও ভবিষ্যৎ নিয়ে আ নামের যুবকটি নদীপথে যাত্রা শুরু করে। যে নদী গিয়ে মিশেছে অচেনা এক সাগরের সাথে। ঢেউয়ের তালে তালে তার চুল নাচতে থাকে। তার লম্বা চোয়াল দৃঢ় থেকে দৃঢ়তর হয়। সে বৈঠা চালায় দ্রুত। পানিতে শব্দ হয় ছলাত ছলাত। ছইয়ের ভেতর থেকে দুর্বোধ্য শব্দ করে কাঁদতে থাকে বৃদ্ধ এবং শিশুরা। আ সব শুনে নীরবে এগিয়ে যায় আকাশের দিকে দৃষ্টি রেখে। তার বাদামি চোখ দেখে তখন মনে হয় নীল। কারণ তার চোখে আকাশের ছায়া পড়েছে। আ তার যাত্রাপথে কতদূর এগিয়েছে তা আজও সকলের অজানা। শুধু জানা যায় আকাশের পূর্ণ চাঁদের সাথে মাঝে মাঝে আ-এর সেই মস্তবড় নৌকার দেখা হয়ে যায়। আর যখন এমন হয়,চাঁদের গায়ে নৌকার ছায়া পড়ে। আর চাঁদটি দেখতে হয়ে যায় মস্তবড় বাঁকা একটি নৌকার মতো।
চাঁদের গায়ে ছায়া
ঘটনাটি শুনলে অনেকেরই বিশ্বাস নাও হতে পারে। কারণ ঘটনাটি অনেক অনেক বছর আগের। বহু দূরের এক গ্রামের। এতটাই দূরের সেই গ্রাম, যেখানে পৃথিবীর অনেক কিছুই পৌঁছাতে পারেনি। যে সময়ের কথা বলা হচ্ছে তখন নাম ধরে ডাকার প্রচলন শুরু হয়নি সেখানে। শুরু হয়নি সভ্যতা বা প্রযুক্তির বিকাশ। বরং সেকেলে ধরনের গ্রামটি ছিল ক্যানভাসে আঁকা কোনো ছবির মতো পরিপাটি, সুন্দর। সেখানে সবকিছু সবুজের চেয়েও বেশি সবুজ। পথগুলো পুরোপুরি মসৃণ নয় বরং কিছুটা বন্ধুর। তবে সেখানের গাছ-গাছালি ফুল ও ফলে ভরা থাকত সারা বছর। নদীর পানি শরবতের মতোই ছিল মিষ্টি। আর আলো-বাতাস খুব আরামদায়ক। বেশ অল্প কিছু মানুষ ছিল বসবাসের জন্য। তারা অতটা সামাজিক কিংবা আধুনিক হয়ে ওঠেনি। তাদের জানা ছিল না ছয় ঋতু কিংবা আকাশের নক্ষত্রমণ্ডলের নাম, কিংবা দিন তারিখের শিক্ষা। তারা ছোট ছোট গুচ্ছের মতো একত্রে থাকত কেবল। বরং একটু ঘুম কিংবা ভালো কিছু খাওয়ার জন্য মুখিয়ে থাকা ছাড়া পৃথিবীর জাগতিক বিষয়গুলো নিয়ে খুব কমই ভাবতে হতো তাদেরএভাবেই হয়তো দিন চলতে পারত কিন্তু একটি ক্ষুদ্র পরিবর্তন ঘটল হঠাৎ করেই। এক ঝলমলে সকালে বাদামি চোখের এক ফুটফুটে শিশু জন্মগ্রহণ করল। আর জন্মের পরপরই চিৎকার করে নিজের অস্তিত্ব জানান না দিয়ে সে মৃদু নিশ্বাস ফেলে হাসল, নিঃশব্দে। মানব শিশুর জন্ম নেওয়া তখন নতুন কিছু নয়, কিন্তু এমন পানির মতো স্বচ্ছ চোখের হাস্যোজ্জ্বল শিশু সেই মানবগোষ্ঠীতে প্রথম।
শুধু তাই নয় ভূমিষ্ঠ হওয়ার সপ্তাহ দুই পরেই, এক মেঘময় বিকালে শিশুটি তার ছোট্ট বিছানায় হাত পা ছুঁড়তে ছুঁড়তে অস্ফুট স্বরে বলল, আ। তার উচ্চারিত ধ্বনি শুনে তার মাও একই রকম শব্দ করতে শুরু করল। তা শুনে শিশুটি চঞ্চল হয়ে আরও বেশি শুরু করল হাত-পা নাড়তে। নাম দেওয়ার প্রচলনটি হয়তো গ্রামটিতে তখন থেকেই শুরু। সময়ের সাথে সাথে আ-এর চোখের মণি দিন দিন বড় হতে শুরু করল। তার চুলগুলো হলো লম্বা। চোয়ালটা বিশাল। তবে অন্যান্য শিশুদের চাইতে তুলনামূলকভাবে সে ছিল দুর্বল। দৌড়াতে কিংবা কিছু আনতে দিলে সবসময়ই সে পড়ত পিছিয়ে। যা নিয়ে তার মনে কোনো খেদ না থাকলেও তার বাবা-মার ছিল অনেক অভিযোগ। আ-এর বাবা যখন চাষাবাদ করতে কিংবা নৌকা নিয়ে মাছ ধরতে চলে যেত, সে তখন নদীর পাশে হেঁটে বেড়াত। উষ্ণ বালিতে পা ডুবিয়ে আরাম নিত। আর যখন রাস্তা দিয়ে সে হেঁটে যেত তখন তার দৃষ্টি থাকত আকাশমুখি। এক টুকরা রুটি কিংবা মাংসের জন্য আ কখনোই বাকি শিশুদের মতো মারামারি করেনি। তারস্বরে কাঁদতে কাঁদতে বাড়ির উঠানে গড়াগড়িও খায়নি। বরং নিজের অতিকায় চোয়াল আর ক্ষীণকায় দেহ নিয়ে তাকে নিজের জগতে থাকতে দেখা যেত। কুয়াশাচ্ছন্ন ভোরে নিথর গাছগুলো যখন আবেশে ডুবে থাকত, আ তখন নিঃশব্দে বাড়ি থেকে বের হয়ে যেত। আর তারপর বাগানের গাছের পাতা থেকে জিভ দিয়ে শিশির খেত চেটে। রাতের আঁধার ফুড়ে এগিয়ে আসা রোদে যখন মনুষ্য কর্মচাঞ্চল্য শুরু হতো, সে তখন লাল পিঁপড়ের সারির সাথে পায়ে পায়ে হারিয়ে যেত বহুদূরে।
আরেকটু বড় হওয়ার পর সে দিন দিন শরীরে বল পেতে শুরু করল। বাবার সাথে ক্ষেতে কাজ করা শুরু করে দিল। সেই সুবাদে পেশিবহুল হলো তার শরীর। তবে মন ছিল আগের মতোই। কখনো উদাস কখনো বা নিস্ফুপ। একদিন সে দেখল খুব সকালে গ্রামের সকলে ভিড় করেছে এক জায়গায়। খয়েরি চাদরে শুয়ে আছে গ্রামের সবচেয়ে বৃদ্ধ লোকটি। মুহূর্মুহূ নিশ্বাস নিচ্ছে সে। মুখ থেকে লালা গড়িয়ে পড়ছে। বুকটা যেন যেকোনো সময় নিথর হয়ে যাবে যাবে করেও যাচ্ছে না। দেখেই বোঝা যাচ্ছে যে ভয়ংকর ছোঁয়াচে এক অসুখে আক্রান্ত সে। সারা গা থেকে মোমের মতো গলে গলে পড়ছে আঠালো রস আর চামড়া। সাপের খোলস নয়, বরং দেখে মনে হবে সত্যিই কেউ তাকে মাটি দিয়ে বানিয়েছিল। সেই মাটিতে ক্ষয় ধরেই সে হারিয়ে যাচ্ছে।
আ কৌতূহলী চোখে ভয় আর আগ্রহের হাতছানি নিয়ে বৃদ্ধের দিকে তাকিয়ে থাকল। ওদিকে গ্রামবাসীদের দুশ্চিন্তার অন্ত নেই। তারা এই মৃতপ্রায় বৃদ্ধকে নিয়ে কী করবে? প্রথমে ঠিক করা হলো কেউ একজন তাকে বহু দূরের শহরে নিয়ে যাবে। কিন্তু পুরো গ্রামবাসীর মাঝে কেউই রাজি হলো না এমন ভয়ংকর অসুস্থ কারও সফরসঙ্গী হতে। নানা চিন্তা-ভাবনার পর কেউ একজন বুদ্ধি দিল, সফরসঙ্গী কেন মানুষই হতে হবে? সাথে সাথেই সহমত জানাল সকলে। যেন কোনোক্রমে দায়িত্বের মুক্তি। একটা মাঝারি আকারের চন্দনগাছ কেটে ফেলা হলো অচিরেই। তারপর অসুস্থ বৃদ্ধকে কোনোক্রমে চন্দনগাছের সাথে বেঁধে, অল্প কিছু শুকনা খাবার আর পানি দিয়ে, একটা পুরাতন নৌকায় তুলে ভাসিয়ে দেওয়া হলো গ্রামের সবচেয়ে দীর্ঘ নদীতে। ততক্ষণে সূর্য উঠে যাচ্ছে মাথার ওপর। ছত্রভঙ্গ হয়ে গ্রামবাসী নিজ নিজ কাজে চলে যাচ্ছে। শুধু আ বসে রইল নদীর পাড়ে। একটু পর পর তার মনে হলো, যেকোনো সময় হয়তো বুড়োর নৌকাটি ফিরে আসবে।
সারাদিন আ ব্যস্ত থাকত। মাঠে কাজ করার সময় একা একা কথা বলত মাটির সাথে। গাছে পানি দিত। কাটত কাঠ। তারপর দিন শেষে ক্লান্ত হয়ে বাড়ি ফেরার পথ ধরত আকাশের দিকে তাকিয়ে তাকিয়ে। মধ্যরাতে ঘুম না এলে সে জেগে থাকত একাকী। যেন রাতের সাথে ওর না বলা হাজার গল্প আছে। ততদিনে গ্রামের আরও বেশ কিছু বৃদ্ধ এবং বৃদ্ধাকে চন্দনগাছের সাথে বেঁধে নদীতে ছেড়ে দেওয়া হয়েছে। ছোঁয়াচে রোগটা একের পর এক প্রাণ সাবাড় করেই যাচ্ছে। কেউ কোনো ওষুধ বা সমাধান খুঁজে বের করতে পারেনি। এক যুবক অবশ্য সবার অমতে জেদ করে নিজের অসুস্থ বাবাকে পাতলা কাপড়ে মুড়ে, পিঠে করে শহরের পথে রওনা হয়েছিল, তবে মাঝপথেই তাকে ফিরে আসতে হয়েছে মৃত পিতাকে কবর দিয়ে। ফিরে এসে সেই যুবকটি অনবরত কেঁদেছে। তার কান্না দেখে আ-এর বুকের ভেতরটা যেন কেমন কেঁপে কেঁপে উঠেছে।
একরাতে আ স্বপ্ন দেখল গ্রামের চন্দনগাছগুলোর গা থেকে সোঁদা ঘ্রাণ বের হয়েছে। আকাশে বৃষ্টি নেই অথচ গাছগুলো ভিজে যাচ্ছে। না, না আসলে চন্দনগাছগুলো কাঁদছে। নীরবে কাঁদছে। গ্রামের পরিবারগুলো যেমন করে ভয়াবহ এক অসুখে তাদের প্রিয়জনকে হারাচ্ছে, একইভাবে চন্দনগাছগুলোও তো নিজেদের পরিবার হারাচ্ছে। এই হারানোর শেষ কোথায়? আ স্বপ্নের মাঝেই শুনতে পেল ক্রন্দনরত চন্দনগাছের পাতাগুলো বাতাসের সাথে তাল মিলিয়ে কাঁপছে। যেন কান্নার বেগ আর সামলে নিতে পারছে না। তার মনে হলো সে যেন কোন আদি-অন্তের মাঝে বিচরণ করছে স্বপ্নের ভেতর। কী যেন পাচ্ছে আবার কী যেন। হারাচ্ছে। কেমন যেন অদ্ভুত অনুভূতির আবরণ সেখানে। না মোড়ক না মুখোশ। তার মনে হলো, এমন কেন হচ্ছে? তা হলে কি স্বপ্নের মাঝেই তার মৃত্যু ঘটে যাবে? এমন সময় ভোরের আলো ফুটে উঠল আলগোছে। আ জেগে উঠল। এরপর থেকে বুকের ভেতর এক হিমধরা শূন্যতা নিয়ে বেঁচে থাকল সে।
বৃদ্ধদের সেই ভয়ানক অসুখটা এবার এলো আরও ভয়াবহ আকারে। এবার শুধু বৃদ্ধ নয় সাথে ছোট্ট ছোট্ট শিশুদেরকেও আক্রান্ত করে ফেলল। তাদের হাত থেকে চামড়া খসে পড়তে শুরু করল। ভেতরের হালকা সাদাটে মাংস বের হয়ে এলো। আঠালো রসে ভরে উঠল তাদের বুক, কাঁধ, হাত। শান্তিপূর্ণ গ্রামটিতে আর শান্তি থাকল না। বরং মনে হলো কোনো এক অদৃশ্য দানব ক্রুর হাসি হেসে যাচ্ছে আড়াল থেকে। যার হাতগুলো সাপের মতো। তা দিয়েই ছোবল মেরে যাচ্ছে গ্রামের অতীত ও ভবিষ্যৎকে। যেখানে অতীত নেই, ভবিষ্যৎ নেই, সেখানে বর্তমান দুর্বল। সেই দুর্বলতাকেই অস্ত্র বানিয়ে যেন কেউ পুরো গ্রামটিকেই মুছে ফেলতে চাইছে। অন্তহীন এক পতনের সুর বাজতে থাকল যেন গ্রামটিতে। সারাদিন বাড়িগুলো থেকে শুধু কান্নার সুর ভেসে বেড়াত। খসে যাওয়া চামড়া ও অসুস্থতার কটু ঘ্রাণ ছড়িয়ে পড়তে শুরু করল সারা গ্রামের ঘরময়। শিশুগুলো ছিল এতই ছোট ও দুর্বল যে তাদেরকে নিয়ে কোথাও যাওয়া সম্ভব ছিল না। ছোটখাটো অসুখের জন্য যে নিরাময় ব্যবস্থা ছিল তা দিয়ে শিশুদেরকে সুস্থ করার কোনো পন্থাও ছিল না। সম্পূর্ণ গ্রামটিতে হতাশা এবং এক অচিন দীর্ঘশ্বাস ছড়িয়ে গেল।
এসব দেখে আ ভেতরে ভেতরে অস্থির হয়ে উঠল। হিমধরা শূন্যতা বেড়ে গেল তার বুকে তুমুলভাবে। জগৎ-সংসার অন্ধকার হয়ে আসল তার। সে আর নদীর কাছে যায় না, ফুলের কাছে যায় না। আকাশের দিকে তাকিয়ে হাঁটে না। অসহ্য এক অনুভূতির ব্যাপ্তি ছড়াতে থাকে তার ওপর। তার মনে হয় প্রতিটি শিশু যেন একেকটি চন্দনগাছ। যারা তার স্বপ্নে কাঁদছিল নিঃশব্দে। সে বুঝতে পারে অচিরেই গ্রামটি মরে যাবে, নিশ্চিহ্ন হয়ে যাবে সব। তার গগনবিদারী চিৎকার করতে ইচ্ছে করে। তার মনে হয় পৃথিবীর সুন্দর সব মুহূর্ত গলে গলে পড়ছে। বুকের ভেতরে কেউ করাত কাটছে অবিরত। বেশ কিছু রাত সে জেগে থাকল নিঘুম। জেগে থাকল পুরো গ্রামটিও। বৃদ্ধদের আহাজারি, শিশুদের যন্ত্রণাদায়ক ক্রন্দন, পরিবারের সকলের আর্তনাদে রাতভর ডুবে থাকে গ্রামটি। সেখানে আর পাখির কলকাকলি শোনা যায় না। কান্না, শুধু কান্না থেকে থেকে উপস্থিতি জানিয়ে যায়।
তারপর একদিন সকালে হঠাৎ আকাশের গাম্ভীর্য বিপুল আকার ধারণ করে। যেন বা কোনো মল্লযুদ্ধের প্রস্তুতি নিচ্ছে। গ্রামবাসী তখন প্রাণপণে প্রার্থনা করতে থাকে যেন বৃষ্টির দেবতা এসে সকল রোগশোক ধুয়ে নিয়ে যায়। খানিকবাদে আকাশে তখন তুমুল ঝড় আসে। কালো হয়ে আসে চারপাশ। যেন প্রকৃতি দারুণ কোনো মরণ খেলায় মত্ত হবে এখনই। কিন্তু সবাইকে হতাশ করে দিয়ে ধূলিঝড় বাদে কিছুই হয় না। বরং ঝড়ের পর অদ্ভুত এক নীরবতা নেমে আসে গ্রামে। গম্ভীর। বিষণ্ণ। এবার যেন ঝড় আসে আ-এর বুকে। সে আর চুপ করে বসে থাকতে পারে না। বাবার কুড়াল নিয়ে ছুটে বের হয়ে যায় বাড়ি থেকে। তারপর গ্রামের সবচেয়ে বড় গাছটিতে আঘাতের পর আঘাত করতে থাকে। কাটতে থাকে। আ-এর বাবা ছুটে আসে। তারপর জিজ্ঞেস করে সে কী করবে? আ জানায় একটা বড় নৌকা লাগবে। সে গ্রামের সকল বৃদ্ধ আর শিশুদের নিয়ে পাড়ি জমাবে অন্যখানে। অন্য কোথাও। তাও সে এভাবে মরে মরে বেঁচে থাকা দেখতে পারবে না। চন্দনগাছগুলো হারিয়ে যাচ্ছে। হারিয়ে যাচ্ছে মানুষগুলো। এভাবে কি টিকে থাকা যায়? প্রকৃতি তাকে ডেকেছে। সে ডাক সে উপেক্ষা করতে পারবে না। তাকে যেতেই হবে। আর যাবেই যখন সকল জরাগ্রস্ত প্রাণকে সে নিয়ে যাবে সাথে করে। নতুন কিছুর আশায়। সব শুনে কিছুক্ষণ চুপ করে থাকে তার বাবা। তারপর ধীর পায়ে বাড়ি ফিরে যায়। আ-এর মা সব শুনে দাওয়ায় বসে কাঁদতে থাকে। গ্রামে দাবানলের মতো ছড়িয়ে পড়ে আ-এর এই সিদ্ধান্তের কথা। একে একে সবাই এসে যোগ দেয় তার সাথে নৌকা বানানোর কাজে। এক এক করে প্রায় ঊনচল্লিশ দিন পর বিশাল বড় ছইযুক্ত একটি নৌকা বানানো শেষ হয়। পাল লাগানো হয় মস্তবড়। সবচেয়ে মজবুত মাস্তুল, দড়ি, বৈঠা আর গুণ দেওয়া হয় নৌকায়। নৌকাটি হয় বিশাল। যেন নুহের আরেক নৌকা। অতঃপর একচল্লিশতম দিনে গ্রামের অবশিষ্ট শিশু ও বৃদ্ধদেরকে পাতলা কাপড়ে ঢেকে নৌকায় তুলে দেওয়া হয়। সাথে দেওয়া হয় পানি, শুকনা খাবার আর ফল। গ্রামবাসী সকলে একযোগে দাঁড়িয়ে থাকে নদীর তীরে। কাঁদতে থাকে নিঃশব্দে। কাঁদে আ-এর মাও। তার মনে পড়ে যায় ছোট্ট আ কীভাবে নিঃশব্দে হেসেছিল। সে হাসির কি আসলেই কোনো নিগূঢ় অর্থ ছিল? সে ভাবে। ভেবে ভেবে চোখের পানি মোছে বার বার।
এক রোদের দিনে বহু দূরের, অনেক আগের গ্রামের প্রায় সকল অতীত ও ভবিষ্যৎ নিয়ে আ নামের যুবকটি নদীপথে যাত্রা শুরু করে। যে নদী গিয়ে মিশেছে অচেনা এক সাগরের সাথে। ঢেউয়ের তালে তালে তার চুল নাচতে থাকে। তার লম্বা চোয়াল দৃঢ় থেকে দৃঢ়তর হয়। সে বৈঠা চালায় দ্রুত। পানিতে শব্দ হয় ছলাত ছলাত। ছইয়ের ভেতর থেকে দুর্বোধ্য শব্দ করে কাঁদতে থাকে বৃদ্ধ এবং শিশুরা। আ সব শুনে নীরবে এগিয়ে যায় আকাশের দিকে দৃষ্টি রেখে। তার বাদামি চোখ দেখে তখন মনে হয় নীল। কারণ তার চোখে আকাশের ছায়া পড়েছে। আ তার যাত্রাপথে কতদূর এগিয়েছে তা আজও সকলের অজানা। শুধু জানা যায় আকাশের পূর্ণ চাঁদের সাথে মাঝে মাঝে আ-এর সেই মস্তবড় নৌকার দেখা হয়ে যায়। আর যখন এমন হয়,চাঁদের গায়ে নৌকার ছায়া পড়ে। আর চাঁদটি দেখতে হয়ে যায় মস্তবড় বাঁকা একটি নৌকার মতো।


হাফ হাতা টপস, জিনসের প্যান্ট-শার্ট, কাঁধের ফ্যাকাসে ব্যাকপ্যাক আর এলোমেলো দৃষ্টিতে চারপাশে তাকানো দেখে আমাকে অনেকেই ভাবলেশহীন এবং বদমেজাজি মানুষ ভাবতে পারে। কিন্তু আমি ছিলাম আসলে একদমই উল্টা। আর সেই ব্যাপারটাই আমার প্রেমিক অন্য সবার আগে ধরতে পেরেছিল বলে ওকে আমার পছন্দ হয়েছিল।
ফ্রিল্যান্সিং এবং অনলাইন টিউশনির টাকায় আমাদের একসাথে সিনেমা দেখার কিংবা মেক্সিকান খাবার খাওয়ার সন্ধ্যাগুলো ছিল সবচেয়ে সুন্দর। আর সবচেয়ে কুৎসিত ছিল আমাদের শেষ ঝগড়ার বিচ্ছিরি রাতটা। সেই রাতে আমি শুধুই আমার ফেসবুকের হোমপেজে ঘুরে বেড়িয়েছি অকারণে। আর ভেবেছি ঠিক কোন মুহূর্ত থেকে আমাদের দুজনের মাঝে সমস্যা শুরু হলো। এটা ঠিক যে আমি এর আগে দীর্ঘদিন কোনো সম্পর্কে জড়াইনি তাই অনেক সময়ই বুঝতে পারি না যাকে ভালোবাসি তার সাথে আমার কেমন আচরণ করা উচিত। এও জানি আমাকে দেখতে অনেক অপরিণত মানুষ মনে হয়, যা ভেতরে ভেতরে আমাকে হীনম্মন্যতায় ভোগায়। আমি একদমই ফ্যাশন সচেতন নই। কথা বলি কম, সবকিছু নিয়মমাফিক করার জন্য অনেকগুলো চেকলিস্ট দেখি এবং আমার অল্প কিছু বন্ধু আছে। এগুলোর কোনোটাই এমন কোনো নতুন ঘটনা ছিল না যা নিয়ে আমাদের মধ্যে সমস্যা হতে পারে। বরং ও আমার জীবনে আসার কারণে কিছু সমস্যা কমতে শুরু করেছিল। আমি অনেককিছু সহজ ও স্বাভাবিকভাবে নিতে শুরু করেছিলাম যা আগে পারতাম না।
রাতে ঘুমাতে যাওয়ার আগে আমার ফোনে ফুল চার্জ থাকা এজন্য দরকার যেন আমি ফোন চার্জে রেখে না ঘুমাই। কারণ, চার্জ হতে হতে ফোনে বিস্ফোরণ ঘটলে আমি বিপদে পড়ব। পড়ে ভেঙে যাওয়ার সম্ভাবনা কম বলে, প্লাস্টিকের গ্লাসে পানি রাখা, পড়তে থাকা বইয়ের কোনো পাতা যেন ভাঁজ হয়ে না থাকে তা খেয়াল রাখা, একটু পরপর হাত ধোয়া বা শাওয়ারে দীর্ঘ সময় কাটানো, এ কাজগুলো আসলে উল্লেখ করার মতো কোনো বিষয় না। এসব আমি করে আসছি অনেক বছর ধরে। ভুল হতে পারে ভেবে কিছু বারবার গুনতে থাকা, পরখ করা, একই কথা একাধিকবার বলা সিনেমা-সিরিজে বা বাস্তব জীবনে খুব হাস্যকরভাবে দেখায়। তবে এগুলো আমার জন্য অন্তত হাস্যকর ছিল না। নিজের আতংক, দুশ্চিন্তা, উদ্বেগ, অস্থিরতা কমাতে এবং স্বাভাবিক মানুষের মতো বাঁচতে আমাকে এগুলো করতে হতো। আমি আমার প্রেমিককেও বলেছিলাম, পানির ট্যাপ বন্ধ করা আর খোলা কিংবা দরজার লক চেক করা আমার একেকটা দিনকে ভারমুক্ত করে।
ও তখন হাসতে হাসতে আমাকে জিজ্ঞেস করেছিল, তুমি কি হোয়াট অ্যাবাউট বব সিনেমার বিল মারি কিংবা অ্যাজ গুড অ্যাজ ইট গেটস সিনেমার জ্যাক নিকলসনের বাঙালি ভার্সন নাকি? উত্তরে আমি অপ্রস্তুতভাবে একটু হেসেছিলাম। আমার জন্য এটা কোনো কমেডি বা ড্রামার মতো ফ্যান্সি বিষয় ছিল না। হ্যাংওভারের মতো যন্ত্রণাদায়ক অনুভূতি নিয়ে যার সর্বত্র বিচরণ। সাধারণ মানুষের মতো আচরণ করার জন্য তার নিজেকে ভাঙতে ভাঙতে বহুদূর নিয়ে যেতে হয়। যেকোনো জায়গায় যাওয়ার জন্য প্রস্তুতি নিতে হয় কমপক্ষে দুই থেকে তিন ঘণ্টা আগে। আর সারাক্ষণ মাথার ভেতরে কেউ কথা বলে যায়, যাকে উপেক্ষা করার কোনো স্পর্ধা থাকে না। তাই অবলা শ্রোতার মতো আমাকে শুনতে হয়,
চুলা বন্ধ না থাকলে গ্যাস সিলিন্ডার লিক করে পুরো বাড়িতে আগুন লেগে যেতে পারে।
ফ্রিজ খোলা থাকলে নষ্ট হয়ে যাবে সমস্ত খাবার।
মাল্টিপ্লাগে কানেকশন দিয়ে রাখা সবকিছু ফিউজ হয়ে যাবে।
দরজা খোলা থাকলে সিরিয়াল কিলার এসে আত্মগোপন করবে।
আমার মাথার ভেতরে শিকড় গেড়ে বসে থাকা সত্তাটার কথাগুলো শুনে মাটিতে পাথরের মতো আটকে যেত আমার পা। কোথাও যাওয়ার জন্য যতদূরেই আগাই না কেন আবার ফিরে এসে ফ্ল্যাটের চুলা, ফ্রিজ, কল, দরজা, জানালা চেক করতে হতো। ঘরের প্রতিটি কোণ দেখে, আশ্বস্ত হয়ে তবেই আমি আবার বের হতে পারতাম। কিন্তু ততক্ষণে অন্য জায়গায় পৌঁছাতে দেরি হয়ে যেত। আমি আমার জীবনের অনেক ইন্টারভিউ, কুইজ, পরীক্ষা, সিনেমা আর আড্ডা এভাবে মিস করেছি। অনেকবার চেষ্টা করেছি এগুলো ঠিক করার কিন্তু সম্ভব হয়নি। ভার্সিটিতে, কাজে, পরিচিত মানুষের কাছে ক্ষমা চাইতে চাইতে আমি হয়ে উঠেছিলাম ক্লান্ত। এমন অবস্থা দেখে আমার প্রেমিক আমাকে ফ্ল্যাটের ভেতর ও পেছনের দরজায় সিসি ক্যামেরা বসিয়ে দিয়েছিল। ওর মনে হয়েছিল এতে করে হয়তো আমার দুশ্চিন্তা কমবে। কিন্তু ক্যামেরা লাগানোর পর আমি সর্বক্ষণ মোবাইল অ্যাপ খুলে পেছনের দরজা এবং বাসার ভিতরে বসানো ক্যামেরার রিয়েল টাইম ফুটেজের দিকেই তাকিয়ে থাকতাম। আমার ফ্রিল্যান্সিং কাজ জমে যাচ্ছিল, ডেডলাইন মিস করছিলাম, টাকাপয়সা উপার্জনের পরিমাণ পর্যন্ত আসছিল কমে। আমার এমন দৈন্যদশা দেখে ও একদিন বাইরে থেকে বেশ কিছু খাবার অর্ডার করে আমাকে প্রফুল্ল রাখার চেষ্টা করল এবং নন্ম স্বরে জানালো, আমার ভালোর জন্যই আসলে সিসি ক্যামেরাগুলো সরিয়ে ফেলা দরকার। আমি অনিচ্ছা সত্ত্বেও রাজি হলাম।
ছোটবেলায় মা বলতেন আমার মানসিক পুষ্টিহীনতা আছে। কথাটার অর্থ আমি তখন বুঝতাম না। আমি মনে করতাম এটা কোনো আধ্যাত্মিক ক্ষমতা যা সবার কাছ থেকে লুকিয়ে রাখতে হয়। বড় হয়ে আমি বুঝতে পেরেছিলাম আমার মা আসলে কী বোঝাতে চেয়েছিলেন। আমার হলুদ আলোয় ভরা ঘরগুলো, ধুলা
জমে থাকা ফার্নিচারগুলো, অজস্র তালায় সুসজ্জিত ঘরের দরজা, জানালা সবই আসলে মায়ের বলে যাওয়া সেই কথাটাকেই বার বার সত্য করে তুলেছিল। তবে এসব কিছুর মাঝেও আমি সম্ভবত ভালোই ছিলাম। কারণ আমার একটা সম্পর্ক আছে। একজন মানুষ আছে যাকে আমি প্রেরণা, আমার বাঁচার খড়কুটো হিসেবে। ধরে নিয়েছি। কিন্তু সেখানেও সমস্যা হলো যখন ও এসে আমার সাথে একই ফ্ল্যাটে থাকা শুরু করল। প্রথম প্রথম এই সিদ্ধান্তে আমার মনে জেগে উঠেছিল প্রবল আনন্দ। কিন্তু ও এসে থাকা শুরু করার পর আমি ভেতরে ভেতরে দমে গেলাম। ভোরবেলা আলো ফোঁটার আগেই আমাকে ঘুমিয়ে থাকতে বলে ও দৌড়াতে চলে যায়। যাওয়ার আগে আমাকে হালকা চুমু দিয়ে বলে,
আমি ঘণ্টাখানেকের মধ্যে ফিরে আসব, এরপর একসাথে ব্রেকফাস্ট করব। ঠিক আছে?
আশ্চর্য! ও চলে যাওয়ার পর দরজা ঠিকমতো লাগাবে কিনা সেটারই তো ঠিক নেই। হয়তো কেউ ওর পিছু নিয়ে ফ্ল্যাটে ফেরার সময় অতর্কিত হামলা করে আমাদেরকেই খুন করে ফেলবে। হয়তো ও দরজা ভালো করে বন্ধ করেনি বলে কোনো চোর ঢুকবে। বাদবাকি সব কথা না হয় বাদই দিলাম। এগুলো পুরোপুরি চেক না করে কেউ আবার ঘুমাবে কীভাবে? আর রোমান্টিক ব্রেকফাস্ট তো বহুদূরের কথা! আতংকে আমার হাত-পা ঠান্ডা হয়ে যেত। উপন্যাসে কিংবা নাটক-সিনেমায় এইসব মানসিক বিষয়গুলোকে যেভাবে দেখায় তার সিকিভাগও যদি বাস্তব জীবন থেকে কেউ নিত তা হলে সম্ভবত আমার চিন্তাগুলোকে কেউ অস্বাভাবিক বলত না। সোশ্যাল মিডিয়া কিংবা পপ কালচারে এই ধরনের সমস্যাগুলোকে বেশিরভাগ সময়ই হালকাভাবে তুলে ধরে। যার কারণে দর্শকরা সেগুলো দেখে বিনোদন পায়। চরিত্রগুলো পছন্দ করে। তবে নিজেদের চারপাশে এমন চরিত্র দেখলে কেউ আর সিরিয়াসলি নিতে চায় না। জানতে চায় না খুঁটিয়ে। প্রতিদিন সকালে ঘুম থেকে জাগার পর আমার বুকের ভেতরে কেমন শঙ্কা ও ভয়ানক চিন্তা কাজ করে, তা জানলে হয়তো আমার প্রেমিক পর্যন্ত আমাকে মরবিড বলবে কিংবা স্বাভাবিকভাবে স্পর্শ করতে পারবে না।
কারণ, তথাকথিত আঁতেল কিংবা রং মিলিয়ে সবকিছু সাজিয়ে রাখা পরিচ্ছন্ন মানুষ হওয়ার মতো এত সহজ আমার জীবন ছিল না। বহুবছর ধরেই আমার এই দৈনন্দিন জীবন ছিল ভয়াবহ। কিন্তু তা আরও দুর্বিষহ হলো যখন থেকে আমার প্রেমিক ও আমি একসাথে থাকা শুরু করলাম। সারাক্ষণ আমার মনে হতো বাড়িতে ও কোনো না কোনো অঘটন ঘটাবে যেটার কারণে আমরা দুজনই মারা পড়ব। মনে হতো মানুষ খাল কেটে কুমির ডেকে আনে আর আমি ভালোবাসার মানুষের নামে ডেকে এনেছি অকাল মৃত্যু।
এর মাঝে আমার বাবার সাথে একদিন ফোনে প্রচণ্ড ঝগড়া হলো। আমরা প্রায় ওয়াকিটকিতে মেসেজ চালাচালির মতো করে চিৎকার করতে থাকলাম। আমার ভাই ওর টিউমারের অপারেশনের জন্য হাসপাতালে ভর্তি ছিল। আমার বাবা চাইছিলেন আমি সেখানে গিয়ে সময় দিই। কিন্তু, হাসপাতালের মতো জায়গায় ঘণ্টার পর ঘণ্টা স্থাণুর মতো বসে থাকার চেয়ে মধ্যরাতে মদ খেয়ে রাস্তার ল্যাম্পপোস্ট ধরে কাউকে উন্মাদের মতো কাঁদতে দেখা আমার জন্য সহজ। আমার বাবাকে সেই কথাটা বলতেই সে এক পর্যায়ে আমাকে ইংরেজিতে গালি দেওয়া শুরু করে দিল। আর আমি শুনতে পেলাম ফোনের অন্যপাশে আমার মাও ততক্ষণে চিৎকার করছেন। আমি বাধ্য হয়ে কেটে দিলাম কলটা। এরপর আমার ভয়াবহ খারাপ লাগা শুরু হলো। আমার ভাইকে আমি খুবই স্নেহ করতাম। গত বছর নিউ ইয়ার পার্টিতে ওর সাথে যাওয়ার পরেই খুঁজে পেয়েছিলাম আমার বর্তমান প্রেমিককে। যদিও তখনো আমার সোশ্যাল অ্যাংজাইটি বেশ প্রকট ছিল। তাই, নানাভাবে আমি পার্টির দাওয়াতটা উপেক্ষা করতে চেয়েছিলাম। কিন্তু পারিনি। ও জোর করে ঠিকই নিয়ে গিয়েছিল। সেই পার্টিতেই আমার প্রেমিককে প্রথম দেখি। আদতে সে ছিল কিছুটা স্বল্পভাষী ও লাজুক। এমন পুরুষদের আমার ভালোমানুষ মনে হতো বরাবরই। কারণ আড্ডায় কিংবা উৎসবে যারা আসর জমিয়ে রাখে তাদের মাঝে কোথাও না কোথাও একটা আবছা ভণ্ডামি মিশে থাকে বলে আমার মনে হয়। অভিজ্ঞতা, রাজনীতি ও ট্রেন্ডিং খবর বলে এরা মানুষের চোখেমুখে মুগ্ধতা দেখার লোভে নিজেকেই বিক্রি করতে থাকে সস্তা দামে। এমনই কিছু মানুষ থেকে নজর ফিরিয়ে চলে আসার এক ক্ষণে ওর সাথে পরিচয় হলো। কিছুক্ষণ আলাপের পর আমি নিজেই বলে বসলাম,
তোমার ফোন নম্বরের এগারটা ডিজিট কী?
আমার ভাই না থাকলে অনেক কিছুই আমার জীবনে হতো না। হয়তো কখনোই আমার প্রেমিকের সাথেও পরিচয় হতো না। এই বিষয়গুলো নিয়ে আমি মনে মনে কৃতজ্ঞ থাকলেও হাসপাতালে যাওয়ার সাহস করে উঠতে পারলাম না। আমার ভাইয়ের বয়স মাত্র ২৭ বছর। জিমে যেত, ভালো খাবার খেত। সুস্থ সবল মানুষ। কীভাবে এমন একজন মানুষের মধ্যে টিউমার জন্ম নেয় এবং এত দ্রুত তা বড় হতে থাকে যা জীবনের হুমকি হয়ে যায়, আমি তা ভেবে পাইনি। মাথাব্যথা বাদে ওর কোনো অসুখের কথা আমি কোনোদিন শুনিনি। তাই প্রথম যেদিন ফোনে বলেছিল ওর এমআরআই করাতে হয়েছে টিউমারের জন্য, আমি সেদিনই স্তম্ভিত হয়ে গিয়েছিলাম! আরও একটা কারণে সেই দিনটা উল্লেখযোগ্য ছিল।
আমি সেদিন বহুদিন পর বিউটি পার্লারে গিয়েছিলাম চুল কাটাতে। ওয়েটিংরুমে অপেক্ষা করার সময় টিভির স্ক্রিনে চোখ পড়ে গিয়েছিল। সেখানে একটা সিরিজে দেখাচ্ছিল, একটি মেয়ে কীভাবে সাত সংখ্যাটির মাধ্যমে জীবন পার করছে। কীভাবে সে একই চিপস সাতটা কিনে নিপুণভাবে ডাইনিংটেবিলে সাজিয়ে রাখে। যেকোনো খাবার সাতবার চাবায়। পানির গ্লাসে চুমুক দেয় সাতবার। কোনো কিছু ভালো করে দেখে নিশ্চিত হতে চোখের পলক ফেলে সাতবার। দরজার তালা সাতবার চেক না করে বাড়ি থেকে বের হয় না। এবং প্রতিদিন বাইরে যাওয়ার আগে তার নিজেকে সাহস দেওয়ার জন্য সাতবার বলতে হয়, সব কিছু ঠিক আছে। তোমার কিচ্ছু হবে না। এরপর একটা দৃশ্যে দেখা যায় সে টয়লেটে কমোডের পাশে দাঁড়িয়ে আছে গুনে গুনে সাতবার ফ্ল্যাশ করবে বলে। যতক্ষণ ট্যাঙ্কে যথেষ্ট পরিমাণে পানি না জমছে সে ফ্ল্যাশ বোতাম চাপতে পারছে না, তাই তাকে অপেক্ষা করতে হচ্ছে। টয়লেটের বাইরে অন্য মানুষেরা লাইন ধরে যাচ্ছে। অথচ মেয়েটি অপেক্ষা করছে ট্যাঙ্ক ভরে ওঠার। সে নিজে ও অস্থির হয়ে উঠছে। কিন্তু তার কিছু করার নেই। যদিও কেউ তাকে আটকে রাখেনি তাও সাতবার ফ্ল্যাশ না করলে সে টয়লেট থেকে বের হতে পারবে না। মেয়েটিকে লাইনে থাকা সবাই গালাগালি করছে, আর সে ফ্যাকাসে মুখে প্রতিবার ট্যাঙ্ক ভরলে একবার ফ্ল্যাশ করে পরের বারের জন্য অপেক্ষা করছে। এই ঘটনা দেখার পর আমার হৃদয়ে বয়ে গিয়েছিল একটা হিম শীতল স্রোত। মনে হচ্ছিল টিভির ভেতরের মেয়েটাই আমি। আর ওয়েটিংরুমে থাকা সব মেয়ে, মহিলারা আমাকে এক ঝলকে চিনে ফেলছে আর সূক্ষ্মাতিসূক্ষ্মভাবে বিশ্লেষণ করছে। আমার নিশ্বাস ভারী হয়ে উঠেছিল, যেন এখনই শ্বাসকষ্ট শুরু হবে। মনে হচ্ছিল একটা ধারালো ছুরি দিয়ে কেউ আমাকে চিরে ফেলছে নিপুণভাবে। আমার শুধু মনে হলো, যে করেই হোক এখান থেকে আমাকে এখনই পালাতে হবে। সাথে সাথে আমি প্রায় টালমাটাল অবস্থায় ছুটে বের হয়ে এসেছিলাম পার্লার থেকে।
আমি এরপরেও যতটা সম্ভব ফোনে আমার ভাইয়ের খবর নিয়ে যাচ্ছিলাম। হাসপাতালের একঘেয়ে সময় আর পানসে খাবার বাদে আর কোনোকিছু নিয়ে ওর কোনো অভিযোগ ছিল না। বরং আমার মনে হতো ওর চেয়ে আমারই বেশি সমবেদনার প্রয়োজন। সেই দিনগুলোতে বাসায় থাকলেও আমি ভালো থাকতাম না কারণ, আমার মনে হতো আমার প্রেমিক আমার মতো বাড়ির সমস্ত বিষয়ে সতর্ক না। সিগারেট খাবার পর সেটার শেষাংশ ও দেয়ালে একবার চেপে ধরেই বারান্দায় ছুঁড়ে দিত। এটুকু দেখেই আমার দম বন্ধ করা অনুভূতি চলে আসত, যে কী হবে যদি বারান্দার বাইরে পড়ে থাকা কোনো কিছুতে লেগে আগুন ধরে যায়। ও তো দেখেইনি ঠিকমতো সিগারেটটা নিভেছিল কিনা! ওর জায়গায় আমি হলে ওই সিগারেটের বাটটুকু কমপক্ষে সাত-আটবার পরখ করতাম। টয়লেটে গিয়ে কমোডের পানির মধ্যে ফেলে ফ্ল্যাশ করতাম। ময়লার ঝুড়িতেও ভয়ে ফেলতে পারতাম না। ও যেহেতু এসব কিছু নিয়েই মাথাব্যথা দেখায় না আমাকেই তাই আরও সচেতন হতে হলো। ও রান্না করে চলে আসার পর আমাকে আবার নিশ্চিত হতে হতো চুলাগুলো আসলেই বন্ধ আছে কিনা। রান্নাঘরে গিয়ে ওর কারণেই আমার প্রতিবার কমপক্ষে দশ-পনের মিনিট নষ্ট হয়ে যেত। আমি মনে মনে বিরক্ত হলেও তা আর প্রকাশ করতাম না। ও ছিল বেশ সহজ মানুষ। রাতে বিছানায় শুয়েই ঘুমিয়ে যেত, আর ওর গাঢ় ঘুম দেখে আমি শঙ্কিত হয়ে ভাবতাম যে নিজের, আমার কিংবা আমাদের ফ্ল্যাটের নিরাপত্তা নিয়ে ওর মধ্যে কেন কোনো সতর্কতা নেই। অথচ নিউ ইয়ারের পার্টির রাতে আমি যখন বিদায় নেওয়ার সময় ওর হাত ধরেছিলাম তখন আমার মনে হচ্ছিল অন্তত ও পাশে থাকলে আমার অনেক কিছু নিয়েই দুঃসহ অনুভূতি আর দুশ্চিন্তা কাজ করবে না।
এরপর একদিন জানতে পারলাম ডাক্তার বলেছে আমার ভাইয়ের পোলিও থেরাপি শুরু করতে হবে। পোলিও থেরাপির বিষয়ে আমার কোনো কিছুই জানা ছিল না। কিন্তু আমি ধীরে ধীরে জানতে শুরু করলাম। শুয়োপোকা রূপান্তরিত হয়ে যেভাবে প্রজাপতি হয়, সেভাবেই যেন ওর টিউমারের রূপান্তরটুকু ক্যান্সারে পরিণত হলো। একদিন আমার মা ফোন করে জানালেন, শরীরের অবস্থা শোচনীয় বলে শহরের এক নামকরা নিউরো-অনকোলোজিস্টের কাছে আমার ভাইয়ের চিকিৎসার দায়-দায়িত্ব দেওয়া হয়েছে। কারণ, ওর মাথার ভেতরের টিউমারটা বেশ বড়। এতই বড় যে সেটার আকার, আয়তন ও অবস্থানের জন্য কোনো রোগীর পক্ষেই স্বাভাবিক আচরণ করা সম্ভব না। আমার ভাই আসলে কীভাবে এসবের মধ্যে দিয়ে যাচ্ছিল আমি পরিষ্কারভাবে ভাবতে পারছিলাম না। ওর কথা ভাবলে বাস্তব জীবন অল্প সময়ের জন্য দুঃস্বপ্নের মতো লাগত। রাতের ঘুম আরও কমে আসত। মাঝে মাঝে আমি পা টিপে টিপে ঘর থেকে বের হয়ে, অজস্রবার ফ্ল্যাটের লক চেক করে, পথের পাশে নিরিবিলি একটা জায়গায় গিয়ে বসতাম। কিছুক্ষণ পর আমার মনে হতো সেখানে হয়তো কারও কফ, থুথু আর নোংরা স্পর্শ লেগেছে। দেয়ালের অন্যপাশ থেকে হয়তো কেউ মুহূর্ত গুনছে, কোনো ধারালো ছুরি দিয়ে আমার ওপর ঝাঁপিয়ে পড়ে আমাকে নিঃশেষ করে দেওয়ার জন্য। কিংবা ঘুমের মধ্যে ফোনের চার্জারের তার পেঁচিয়ে ফেলে আমার প্রেমিক কোনো অঘটন ঘটিয়ে যেকোনো সময় হয়তো মারা পড়বে। এই সব ভেবে আমার হৃদস্পন্দন প্রচণ্ড বেড়ে যেত এবং আমি কাঁপতে কাঁপতে দ্রুত ফিরে আসতাম বাসায়।
সেপ্টেম্বরের মাঝামাঝি দু-সপ্তাহের জন্য অফিসের কাজে দেশের বাইরে গিয়েছিল আমার প্রেমিক। আমি ভেবেছিলাম ও না থাকার কারণে হাতে জমে থাকা কাজ শেষ করে নতুন কাজ নিব। যাতে বেশকিছু টাকা উপার্জন করতে পারি। কিন্তু, হিতে বিপরীত হলো। আমি আবিষ্কার করলাম দিনের পর দিন আমি কিছু রান্না করছি না, কারণ আমার ভয় লাগছে আমি রাঁধতে গেলেই কিছু না কিছু ঘটে যেতে পারে। এর চেয়ে চুলা না জ্বালালে আমার আর কোনো চিন্তা করতে হচ্ছে না। প্রথম কিছুদিন বাইরে থেকে খাবার কিনে মাইক্রোওভেনে গরম করে খেতাম। এরপর মনে হলো খাবার গরম না করলে মাইক্রোওভেন নিয়েও চিন্তা করতে হবে না। দেখতে হবে না সেটা ঠিকমতো বন্ধ করেছি কিনা। আমি ধীরে ধীরে আমার চা বানানোর ইলেকট্রিক কেতলি, মাইক্রোওভেন, চুলা, ফ্রিজ, ফ্যান ব্যবহার করা বন্ধ করে দিলাম। পাউরুটি, জেলি, কিছু ফল, চিপস, বিস্কুট আর ক্যানড খাবারের ওপর দিন পার করতে থাকলাম। একটা সময় এমন হলো, নখ কাটতে শুরু করলাম নিজের দাঁত দিয়ে কারণ নেইলকাটার দেখলে মনে হতো নিজের আঙুল কেটে ফেলতে পারি। আর সকালে ঘুম থেকে জেগে দীর্ঘক্ষণ শুয়ে শুয়ে ভাবতাম, আমার কী কী চেক করতে হবে, কোথায় কোথায় কী ভুল হতে পারে। আমি পারতপক্ষে বাড়ি থেকে বের হওয়াও কমিয়ে দিয়েছিলাম। সাপ্তাহিক বাজার করা বাদে আমি আর কোথাও যেতাম না। আমি সব ধরনের ওষুধ পর্যন্ত কিনে এনেছিলাম যেন আমাকে কোনো কিছুর জন্য ফার্মেসিতে যেতে না হয়।
দুই সপ্তাহ এসব করেই দ্রুত চলে গেল। আমি আমার নতুন এই রুটিনে অভ্যস্ত হয়ে গেলাম। আমার প্রেমিক অফিসের ট্যুর শেষ করে দেখা করতে গিয়েছিল ওর বাবা-মায়ের সাথে। আমিই ওকে সেখানে আরও কিছুদিন থেকে আসার জন্য জোর করছিলাম। কারণ, ভয় পাচ্ছিলাম ও ফিরে আসলে হয়তো আমার অভ্যস্ত হয়ে থাকা জীবন আরও জটিল হয়ে যাবে। ততদিনে এমন অবস্থায় চলে গিয়েছি যে করিডরে প্রতিবেশীদের পায়ের কিংবা গলার আওয়াজ শুনলে আমি বাইরে বের হই না। করিডরে যখন পিনপতন নীরবতা নেমে আসে, তখন পা টিপে টিপে বের হই। যেন ফ্ল্যাটের দরজার তালা অজস্রবার চেক করার সময় অন্য কেউ দেখে না ফেলে। আমাকে দেখে হাসাহাসি না করে। দিন দিন আমার এমন অবস্থা হয়ে গেল যে সপ্তাহের একদিন বাজার করার সময়েও বের হতে ইচ্ছে করে না। যে দিন বাজার করতে যাব তার কয়েকদিন আগে থেকে আমি বাড়ি-ঘরের সব কিছু অসংখ্যবার চেক করতে থাকি। বার বার বাজারের লিস্ট করি। আর মনে হয় যেদিনই কেনাকাটা করতে যাব সেদিনই কোনো না কোনো ভুলের কারণে ভয়ংকর কোনো দুর্ঘটনা ঘটবে।
এর মাঝে আমার মা একদিন ভিডিও কল করে আমার ভাইয়ের সাথে কথা বলিয়ে দিল। আমি ওকে দেখে ভয়ংকরভাবে কেঁপে উঠলাম। একটা চকচকে ছবি বহুদিন স্যাঁতসেঁতে পরিবেশে রেখে দেওয়ার পর যেমন ম্লান হয়ে ওঠে, ওকে দেখে ঠিক তেমন কিছু মনে হচ্ছিল। ক্লান্ত, অসুস্থ। যেন দীর্ঘ যুদ্ধের পর এক পরাজিত সৈনিক। ওর আচরণও ছিল এলোমেলো, কথা যাচ্ছে জড়িয়ে। মাথায় চুল নেই। চোখের কোলে গাঢ় দাগ। ওকে দেখে মনে মনে আমি নিঃস্ব হয়ে যাচ্ছিলাম। একজন প্রাণবন্ত মানুষের এ কী অবস্থা? চৈত্রের খরায় যেভাবে মাটি ফেটে চৌচির হয়ে যায় আমার তেমন এক ধরনের অনুভূতি হচ্ছিল। আমার ভাই বিচিত্রভাবে নিজের ঠোঁট নাড়িয়ে জানাচ্ছিল যে, ডাক্তাররা বলেছেন ওর অবস্থা বেশ ভালো। পেছনে বসে বিষণ্ণভাবে মাথা নাড়ছিলেন আমার মা। এই কথোপকথন আমি আর নিতে পারছিলাম না, কোনোক্রমে কাজের বাহানা দেখিয়ে কল কেটে দিয়েছিলাম। এর পরের কিছুদিন আমি আর স্বাভাবিক থাকতে পারিনি। আমার খুব জানতে ইচ্ছে করত পৃথিবীতে যাদের আমার মতো এতকিছু নিয়ে ভাবতে হয় না, তারা ঠিক কতটা সুখী! তাদের জন্য জীবন কতটা সহজ? বিছানা থেকে নেমে চুলা ধরাতে আমাকে নিজের সাথে যে যুদ্ধ করতে হবে আমি কি সেটা কোনোদিন কাউকে বোঝাতে পারব? মনে হয় না। আমার সাথে আমার প্রেমিকের শেষ ঝগড়ার রাতেও আমি পারিনি। জবুথবু হয়ে নিজের খোঁয়াড়ের মধ্যে বাস করা বাদে আমার সম্ভবত আর কিছু করার নেই। দীর্ঘ সময় ধরে ঘরের সিলিংয়ের দিকে তাকিয়ে থেকে নিজের চেকলিস্টের পাশাপাশি কখনো আমার কাজিন আর কখনো আমার প্রেমিককে আমি ভাবতাম। এভাবেই আমার দিনগুলো শেষ হয়ে যাচ্ছিল।
তবে নতুন বছরের প্রথম দিন শুরু হলো ভিন্নভাবে। খুব ভোরে, আলো ফোঁটার আগে আমার ভাই মারা গেল। আমার মা আগেই জানিয়েছিল ডাক্তাররা বলেছেন, তাদের দিক থেকে আর কিছুই করার নেই। আর মাত্র অল্প কিছুদিন হয়তো বাকি আছে। আমার মোবাইলের গ্যালারিতে আমার ভাইয়ের সাথে যাওয়া নিউ ইয়ার পার্টির বেশ কিছু ছবি ছিল। ওর মৃত্যু-সংবাদ পাওয়ার পর আমি বিছানায় শুয়ে থেকেই মোবাইল গ্যালারি থেকে সেই পার্টির ছবিগুলো বের করে দেখতে শুরু করলাম। তখন আমার বাবা-মা আমাকে অনবরত কল করছিল, আমি জানতাম কলটা ধরলেই তারা আমাকে হাসপাতালে ডাকবে। তাই ফোনে অ্যারোপ্লেন মোড দিলাম। এরপর আবার শুরু করলাম ছবিগুলো দেখতে। সব ছবিতে ও হাসছে কিংবা বিচিত্র মুখভঙ্গি করছে। আমি বুঝতে পারলাম, আমি ওর মৃতদেহ দেখতে চাই না, এমনকি শেষ ভিডিও কলটাও স্মৃতি থেকে মুছে ফেলতে চাই। মনে রাখতে চাই ছবির উচ্ছল চেহারাটুকু। মনে রাখতে চাই আমি শেষ যে পার্টিটায় গিয়েছিলাম সেখানে ও ছিল আমার সাথে।
আমি ভেবেছিলাম, বছরের প্রথম দিন থেকে আরেকটু নতুন করে সব শুরু করব। বেশ কিছু পরিকল্পনা ছিল। কিন্তু মৃত্যু-সংবাদটার জন্য সকালের অনেকটুকু সময় ব্যয় হয়ে গেল। দুপুরের দিকে আমি বিছানা থেকে উঠতে গেলাম, সাথে সাথেই মাথা ঝিমঝিম করে উঠল। চারপাশটুকু কেমন অন্ধকার ও ঘোলাটে। যেন অচেনা কোনো করিডরে আমি বিভ্রান্তের মতো এক জায়গা থেকে অন্য জায়গায় নিজের ঘরের দরজা খুঁজে যাচ্ছি। আর হারিয়ে যাচ্ছি অন্য কোনো জগতে। ঘোরলাগা দৃষ্টিতে আমি চারদিকে তাকাতে চেষ্টা করলাম। এত গুমোট অন্ধকার, এর মাঝে মোবাইলের স্ক্রিনের আলোটা এত তীব্র কেন? সেই তীব্র আলোয় বিছানা, দেয়াল সব সাদা। বিছানার সাথে ছোট্ট মনিটর, অজস্র তার। যদি কোনো দুর্ঘটনা ঘটে যায়? আমি ভয়ে কেঁপে উঠে, শ্লেষ্ম জড়ানো কণ্ঠে সর্বশক্তি দিয়ে পৃথিবীর সবচেয়ে করুণ আর্তনাদটা করতে চাইলাম। কিন্তু কোথাও কোনো শব্দ হলো না।
চেকলিস্ট
হাফ হাতা টপস, জিনসের প্যান্ট-শার্ট, কাঁধের ফ্যাকাসে ব্যাকপ্যাক আর এলোমেলো দৃষ্টিতে চারপাশে তাকানো দেখে আমাকে অনেকেই ভাবলেশহীন এবং বদমেজাজি মানুষ ভাবতে পারে। কিন্তু আমি ছিলাম আসলে একদমই উল্টা। আর সেই ব্যাপারটাই আমার প্রেমিক অন্য সবার আগে ধরতে পেরেছিল বলে ওকে আমার পছন্দ হয়েছিল।
ফ্রিল্যান্সিং এবং অনলাইন টিউশনির টাকায় আমাদের একসাথে সিনেমা দেখার কিংবা মেক্সিকান খাবার খাওয়ার সন্ধ্যাগুলো ছিল সবচেয়ে সুন্দর। আর সবচেয়ে কুৎসিত ছিল আমাদের শেষ ঝগড়ার বিচ্ছিরি রাতটা। সেই রাতে আমি শুধুই আমার ফেসবুকের হোমপেজে ঘুরে বেড়িয়েছি অকারণে। আর ভেবেছি ঠিক কোন মুহূর্ত থেকে আমাদের দুজনের মাঝে সমস্যা শুরু হলো। এটা ঠিক যে আমি এর আগে দীর্ঘদিন কোনো সম্পর্কে জড়াইনি তাই অনেক সময়ই বুঝতে পারি না যাকে ভালোবাসি তার সাথে আমার কেমন আচরণ করা উচিত। এও জানি আমাকে দেখতে অনেক অপরিণত মানুষ মনে হয়, যা ভেতরে ভেতরে আমাকে হীনম্মন্যতায় ভোগায়। আমি একদমই ফ্যাশন সচেতন নই। কথা বলি কম, সবকিছু নিয়মমাফিক করার জন্য অনেকগুলো চেকলিস্ট দেখি এবং আমার অল্প কিছু বন্ধু আছে। এগুলোর কোনোটাই এমন কোনো নতুন ঘটনা ছিল না যা নিয়ে আমাদের মধ্যে সমস্যা হতে পারে। বরং ও আমার জীবনে আসার কারণে কিছু সমস্যা কমতে শুরু করেছিল। আমি অনেককিছু সহজ ও স্বাভাবিকভাবে নিতে শুরু করেছিলাম যা আগে পারতাম না।
রাতে ঘুমাতে যাওয়ার আগে আমার ফোনে ফুল চার্জ থাকা এজন্য দরকার যেন আমি ফোন চার্জে রেখে না ঘুমাই। কারণ, চার্জ হতে হতে ফোনে বিস্ফোরণ ঘটলে আমি বিপদে পড়ব। পড়ে ভেঙে যাওয়ার সম্ভাবনা কম বলে, প্লাস্টিকের গ্লাসে পানি রাখা, পড়তে থাকা বইয়ের কোনো পাতা যেন ভাঁজ হয়ে না থাকে তা খেয়াল রাখা, একটু পরপর হাত ধোয়া বা শাওয়ারে দীর্ঘ সময় কাটানো, এ কাজগুলো আসলে উল্লেখ করার মতো কোনো বিষয় না। এসব আমি করে আসছি অনেক বছর ধরে। ভুল হতে পারে ভেবে কিছু বারবার গুনতে থাকা, পরখ করা, একই কথা একাধিকবার বলা সিনেমা-সিরিজে বা বাস্তব জীবনে খুব হাস্যকরভাবে দেখায়। তবে এগুলো আমার জন্য অন্তত হাস্যকর ছিল না। নিজের আতংক, দুশ্চিন্তা, উদ্বেগ, অস্থিরতা কমাতে এবং স্বাভাবিক মানুষের মতো বাঁচতে আমাকে এগুলো করতে হতো। আমি আমার প্রেমিককেও বলেছিলাম, পানির ট্যাপ বন্ধ করা আর খোলা কিংবা দরজার লক চেক করা আমার একেকটা দিনকে ভারমুক্ত করে।
ও তখন হাসতে হাসতে আমাকে জিজ্ঞেস করেছিল, তুমি কি হোয়াট অ্যাবাউট বব সিনেমার বিল মারি কিংবা অ্যাজ গুড অ্যাজ ইট গেটস সিনেমার জ্যাক নিকলসনের বাঙালি ভার্সন নাকি? উত্তরে আমি অপ্রস্তুতভাবে একটু হেসেছিলাম। আমার জন্য এটা কোনো কমেডি বা ড্রামার মতো ফ্যান্সি বিষয় ছিল না। হ্যাংওভারের মতো যন্ত্রণাদায়ক অনুভূতি নিয়ে যার সর্বত্র বিচরণ। সাধারণ মানুষের মতো আচরণ করার জন্য তার নিজেকে ভাঙতে ভাঙতে বহুদূর নিয়ে যেতে হয়। যেকোনো জায়গায় যাওয়ার জন্য প্রস্তুতি নিতে হয় কমপক্ষে দুই থেকে তিন ঘণ্টা আগে। আর সারাক্ষণ মাথার ভেতরে কেউ কথা বলে যায়, যাকে উপেক্ষা করার কোনো স্পর্ধা থাকে না। তাই অবলা শ্রোতার মতো আমাকে শুনতে হয়,
চুলা বন্ধ না থাকলে গ্যাস সিলিন্ডার লিক করে পুরো বাড়িতে আগুন লেগে যেতে পারে।
ফ্রিজ খোলা থাকলে নষ্ট হয়ে যাবে সমস্ত খাবার।
মাল্টিপ্লাগে কানেকশন দিয়ে রাখা সবকিছু ফিউজ হয়ে যাবে।
দরজা খোলা থাকলে সিরিয়াল কিলার এসে আত্মগোপন করবে।
আমার মাথার ভেতরে শিকড় গেড়ে বসে থাকা সত্তাটার কথাগুলো শুনে মাটিতে পাথরের মতো আটকে যেত আমার পা। কোথাও যাওয়ার জন্য যতদূরেই আগাই না কেন আবার ফিরে এসে ফ্ল্যাটের চুলা, ফ্রিজ, কল, দরজা, জানালা চেক করতে হতো। ঘরের প্রতিটি কোণ দেখে, আশ্বস্ত হয়ে তবেই আমি আবার বের হতে পারতাম। কিন্তু ততক্ষণে অন্য জায়গায় পৌঁছাতে দেরি হয়ে যেত। আমি আমার জীবনের অনেক ইন্টারভিউ, কুইজ, পরীক্ষা, সিনেমা আর আড্ডা এভাবে মিস করেছি। অনেকবার চেষ্টা করেছি এগুলো ঠিক করার কিন্তু সম্ভব হয়নি। ভার্সিটিতে, কাজে, পরিচিত মানুষের কাছে ক্ষমা চাইতে চাইতে আমি হয়ে উঠেছিলাম ক্লান্ত। এমন অবস্থা দেখে আমার প্রেমিক আমাকে ফ্ল্যাটের ভেতর ও পেছনের দরজায় সিসি ক্যামেরা বসিয়ে দিয়েছিল। ওর মনে হয়েছিল এতে করে হয়তো আমার দুশ্চিন্তা কমবে। কিন্তু ক্যামেরা লাগানোর পর আমি সর্বক্ষণ মোবাইল অ্যাপ খুলে পেছনের দরজা এবং বাসার ভিতরে বসানো ক্যামেরার রিয়েল টাইম ফুটেজের দিকেই তাকিয়ে থাকতাম। আমার ফ্রিল্যান্সিং কাজ জমে যাচ্ছিল, ডেডলাইন মিস করছিলাম, টাকাপয়সা উপার্জনের পরিমাণ পর্যন্ত আসছিল কমে। আমার এমন দৈন্যদশা দেখে ও একদিন বাইরে থেকে বেশ কিছু খাবার অর্ডার করে আমাকে প্রফুল্ল রাখার চেষ্টা করল এবং নন্ম স্বরে জানালো, আমার ভালোর জন্যই আসলে সিসি ক্যামেরাগুলো সরিয়ে ফেলা দরকার। আমি অনিচ্ছা সত্ত্বেও রাজি হলাম।
ছোটবেলায় মা বলতেন আমার মানসিক পুষ্টিহীনতা আছে। কথাটার অর্থ আমি তখন বুঝতাম না। আমি মনে করতাম এটা কোনো আধ্যাত্মিক ক্ষমতা যা সবার কাছ থেকে লুকিয়ে রাখতে হয়। বড় হয়ে আমি বুঝতে পেরেছিলাম আমার মা আসলে কী বোঝাতে চেয়েছিলেন। আমার হলুদ আলোয় ভরা ঘরগুলো, ধুলা
জমে থাকা ফার্নিচারগুলো, অজস্র তালায় সুসজ্জিত ঘরের দরজা, জানালা সবই আসলে মায়ের বলে যাওয়া সেই কথাটাকেই বার বার সত্য করে তুলেছিল। তবে এসব কিছুর মাঝেও আমি সম্ভবত ভালোই ছিলাম। কারণ আমার একটা সম্পর্ক আছে। একজন মানুষ আছে যাকে আমি প্রেরণা, আমার বাঁচার খড়কুটো হিসেবে। ধরে নিয়েছি। কিন্তু সেখানেও সমস্যা হলো যখন ও এসে আমার সাথে একই ফ্ল্যাটে থাকা শুরু করল। প্রথম প্রথম এই সিদ্ধান্তে আমার মনে জেগে উঠেছিল প্রবল আনন্দ। কিন্তু ও এসে থাকা শুরু করার পর আমি ভেতরে ভেতরে দমে গেলাম। ভোরবেলা আলো ফোঁটার আগেই আমাকে ঘুমিয়ে থাকতে বলে ও দৌড়াতে চলে যায়। যাওয়ার আগে আমাকে হালকা চুমু দিয়ে বলে,
আমি ঘণ্টাখানেকের মধ্যে ফিরে আসব, এরপর একসাথে ব্রেকফাস্ট করব। ঠিক আছে?
আশ্চর্য! ও চলে যাওয়ার পর দরজা ঠিকমতো লাগাবে কিনা সেটারই তো ঠিক নেই। হয়তো কেউ ওর পিছু নিয়ে ফ্ল্যাটে ফেরার সময় অতর্কিত হামলা করে আমাদেরকেই খুন করে ফেলবে। হয়তো ও দরজা ভালো করে বন্ধ করেনি বলে কোনো চোর ঢুকবে। বাদবাকি সব কথা না হয় বাদই দিলাম। এগুলো পুরোপুরি চেক না করে কেউ আবার ঘুমাবে কীভাবে? আর রোমান্টিক ব্রেকফাস্ট তো বহুদূরের কথা! আতংকে আমার হাত-পা ঠান্ডা হয়ে যেত। উপন্যাসে কিংবা নাটক-সিনেমায় এইসব মানসিক বিষয়গুলোকে যেভাবে দেখায় তার সিকিভাগও যদি বাস্তব জীবন থেকে কেউ নিত তা হলে সম্ভবত আমার চিন্তাগুলোকে কেউ অস্বাভাবিক বলত না। সোশ্যাল মিডিয়া কিংবা পপ কালচারে এই ধরনের সমস্যাগুলোকে বেশিরভাগ সময়ই হালকাভাবে তুলে ধরে। যার কারণে দর্শকরা সেগুলো দেখে বিনোদন পায়। চরিত্রগুলো পছন্দ করে। তবে নিজেদের চারপাশে এমন চরিত্র দেখলে কেউ আর সিরিয়াসলি নিতে চায় না। জানতে চায় না খুঁটিয়ে। প্রতিদিন সকালে ঘুম থেকে জাগার পর আমার বুকের ভেতরে কেমন শঙ্কা ও ভয়ানক চিন্তা কাজ করে, তা জানলে হয়তো আমার প্রেমিক পর্যন্ত আমাকে মরবিড বলবে কিংবা স্বাভাবিকভাবে স্পর্শ করতে পারবে না।
কারণ, তথাকথিত আঁতেল কিংবা রং মিলিয়ে সবকিছু সাজিয়ে রাখা পরিচ্ছন্ন মানুষ হওয়ার মতো এত সহজ আমার জীবন ছিল না। বহুবছর ধরেই আমার এই দৈনন্দিন জীবন ছিল ভয়াবহ। কিন্তু তা আরও দুর্বিষহ হলো যখন থেকে আমার প্রেমিক ও আমি একসাথে থাকা শুরু করলাম। সারাক্ষণ আমার মনে হতো বাড়িতে ও কোনো না কোনো অঘটন ঘটাবে যেটার কারণে আমরা দুজনই মারা পড়ব। মনে হতো মানুষ খাল কেটে কুমির ডেকে আনে আর আমি ভালোবাসার মানুষের নামে ডেকে এনেছি অকাল মৃত্যু।
এর মাঝে আমার বাবার সাথে একদিন ফোনে প্রচণ্ড ঝগড়া হলো। আমরা প্রায় ওয়াকিটকিতে মেসেজ চালাচালির মতো করে চিৎকার করতে থাকলাম। আমার ভাই ওর টিউমারের অপারেশনের জন্য হাসপাতালে ভর্তি ছিল। আমার বাবা চাইছিলেন আমি সেখানে গিয়ে সময় দিই। কিন্তু, হাসপাতালের মতো জায়গায় ঘণ্টার পর ঘণ্টা স্থাণুর মতো বসে থাকার চেয়ে মধ্যরাতে মদ খেয়ে রাস্তার ল্যাম্পপোস্ট ধরে কাউকে উন্মাদের মতো কাঁদতে দেখা আমার জন্য সহজ। আমার বাবাকে সেই কথাটা বলতেই সে এক পর্যায়ে আমাকে ইংরেজিতে গালি দেওয়া শুরু করে দিল। আর আমি শুনতে পেলাম ফোনের অন্যপাশে আমার মাও ততক্ষণে চিৎকার করছেন। আমি বাধ্য হয়ে কেটে দিলাম কলটা। এরপর আমার ভয়াবহ খারাপ লাগা শুরু হলো। আমার ভাইকে আমি খুবই স্নেহ করতাম। গত বছর নিউ ইয়ার পার্টিতে ওর সাথে যাওয়ার পরেই খুঁজে পেয়েছিলাম আমার বর্তমান প্রেমিককে। যদিও তখনো আমার সোশ্যাল অ্যাংজাইটি বেশ প্রকট ছিল। তাই, নানাভাবে আমি পার্টির দাওয়াতটা উপেক্ষা করতে চেয়েছিলাম। কিন্তু পারিনি। ও জোর করে ঠিকই নিয়ে গিয়েছিল। সেই পার্টিতেই আমার প্রেমিককে প্রথম দেখি। আদতে সে ছিল কিছুটা স্বল্পভাষী ও লাজুক। এমন পুরুষদের আমার ভালোমানুষ মনে হতো বরাবরই। কারণ আড্ডায় কিংবা উৎসবে যারা আসর জমিয়ে রাখে তাদের মাঝে কোথাও না কোথাও একটা আবছা ভণ্ডামি মিশে থাকে বলে আমার মনে হয়। অভিজ্ঞতা, রাজনীতি ও ট্রেন্ডিং খবর বলে এরা মানুষের চোখেমুখে মুগ্ধতা দেখার লোভে নিজেকেই বিক্রি করতে থাকে সস্তা দামে। এমনই কিছু মানুষ থেকে নজর ফিরিয়ে চলে আসার এক ক্ষণে ওর সাথে পরিচয় হলো। কিছুক্ষণ আলাপের পর আমি নিজেই বলে বসলাম,
তোমার ফোন নম্বরের এগারটা ডিজিট কী?
আমার ভাই না থাকলে অনেক কিছুই আমার জীবনে হতো না। হয়তো কখনোই আমার প্রেমিকের সাথেও পরিচয় হতো না। এই বিষয়গুলো নিয়ে আমি মনে মনে কৃতজ্ঞ থাকলেও হাসপাতালে যাওয়ার সাহস করে উঠতে পারলাম না। আমার ভাইয়ের বয়স মাত্র ২৭ বছর। জিমে যেত, ভালো খাবার খেত। সুস্থ সবল মানুষ। কীভাবে এমন একজন মানুষের মধ্যে টিউমার জন্ম নেয় এবং এত দ্রুত তা বড় হতে থাকে যা জীবনের হুমকি হয়ে যায়, আমি তা ভেবে পাইনি। মাথাব্যথা বাদে ওর কোনো অসুখের কথা আমি কোনোদিন শুনিনি। তাই প্রথম যেদিন ফোনে বলেছিল ওর এমআরআই করাতে হয়েছে টিউমারের জন্য, আমি সেদিনই স্তম্ভিত হয়ে গিয়েছিলাম! আরও একটা কারণে সেই দিনটা উল্লেখযোগ্য ছিল।
আমি সেদিন বহুদিন পর বিউটি পার্লারে গিয়েছিলাম চুল কাটাতে। ওয়েটিংরুমে অপেক্ষা করার সময় টিভির স্ক্রিনে চোখ পড়ে গিয়েছিল। সেখানে একটা সিরিজে দেখাচ্ছিল, একটি মেয়ে কীভাবে সাত সংখ্যাটির মাধ্যমে জীবন পার করছে। কীভাবে সে একই চিপস সাতটা কিনে নিপুণভাবে ডাইনিংটেবিলে সাজিয়ে রাখে। যেকোনো খাবার সাতবার চাবায়। পানির গ্লাসে চুমুক দেয় সাতবার। কোনো কিছু ভালো করে দেখে নিশ্চিত হতে চোখের পলক ফেলে সাতবার। দরজার তালা সাতবার চেক না করে বাড়ি থেকে বের হয় না। এবং প্রতিদিন বাইরে যাওয়ার আগে তার নিজেকে সাহস দেওয়ার জন্য সাতবার বলতে হয়, সব কিছু ঠিক আছে। তোমার কিচ্ছু হবে না। এরপর একটা দৃশ্যে দেখা যায় সে টয়লেটে কমোডের পাশে দাঁড়িয়ে আছে গুনে গুনে সাতবার ফ্ল্যাশ করবে বলে। যতক্ষণ ট্যাঙ্কে যথেষ্ট পরিমাণে পানি না জমছে সে ফ্ল্যাশ বোতাম চাপতে পারছে না, তাই তাকে অপেক্ষা করতে হচ্ছে। টয়লেটের বাইরে অন্য মানুষেরা লাইন ধরে যাচ্ছে। অথচ মেয়েটি অপেক্ষা করছে ট্যাঙ্ক ভরে ওঠার। সে নিজে ও অস্থির হয়ে উঠছে। কিন্তু তার কিছু করার নেই। যদিও কেউ তাকে আটকে রাখেনি তাও সাতবার ফ্ল্যাশ না করলে সে টয়লেট থেকে বের হতে পারবে না। মেয়েটিকে লাইনে থাকা সবাই গালাগালি করছে, আর সে ফ্যাকাসে মুখে প্রতিবার ট্যাঙ্ক ভরলে একবার ফ্ল্যাশ করে পরের বারের জন্য অপেক্ষা করছে। এই ঘটনা দেখার পর আমার হৃদয়ে বয়ে গিয়েছিল একটা হিম শীতল স্রোত। মনে হচ্ছিল টিভির ভেতরের মেয়েটাই আমি। আর ওয়েটিংরুমে থাকা সব মেয়ে, মহিলারা আমাকে এক ঝলকে চিনে ফেলছে আর সূক্ষ্মাতিসূক্ষ্মভাবে বিশ্লেষণ করছে। আমার নিশ্বাস ভারী হয়ে উঠেছিল, যেন এখনই শ্বাসকষ্ট শুরু হবে। মনে হচ্ছিল একটা ধারালো ছুরি দিয়ে কেউ আমাকে চিরে ফেলছে নিপুণভাবে। আমার শুধু মনে হলো, যে করেই হোক এখান থেকে আমাকে এখনই পালাতে হবে। সাথে সাথে আমি প্রায় টালমাটাল অবস্থায় ছুটে বের হয়ে এসেছিলাম পার্লার থেকে।
আমি এরপরেও যতটা সম্ভব ফোনে আমার ভাইয়ের খবর নিয়ে যাচ্ছিলাম। হাসপাতালের একঘেয়ে সময় আর পানসে খাবার বাদে আর কোনোকিছু নিয়ে ওর কোনো অভিযোগ ছিল না। বরং আমার মনে হতো ওর চেয়ে আমারই বেশি সমবেদনার প্রয়োজন। সেই দিনগুলোতে বাসায় থাকলেও আমি ভালো থাকতাম না কারণ, আমার মনে হতো আমার প্রেমিক আমার মতো বাড়ির সমস্ত বিষয়ে সতর্ক না। সিগারেট খাবার পর সেটার শেষাংশ ও দেয়ালে একবার চেপে ধরেই বারান্দায় ছুঁড়ে দিত। এটুকু দেখেই আমার দম বন্ধ করা অনুভূতি চলে আসত, যে কী হবে যদি বারান্দার বাইরে পড়ে থাকা কোনো কিছুতে লেগে আগুন ধরে যায়। ও তো দেখেইনি ঠিকমতো সিগারেটটা নিভেছিল কিনা! ওর জায়গায় আমি হলে ওই সিগারেটের বাটটুকু কমপক্ষে সাত-আটবার পরখ করতাম। টয়লেটে গিয়ে কমোডের পানির মধ্যে ফেলে ফ্ল্যাশ করতাম। ময়লার ঝুড়িতেও ভয়ে ফেলতে পারতাম না। ও যেহেতু এসব কিছু নিয়েই মাথাব্যথা দেখায় না আমাকেই তাই আরও সচেতন হতে হলো। ও রান্না করে চলে আসার পর আমাকে আবার নিশ্চিত হতে হতো চুলাগুলো আসলেই বন্ধ আছে কিনা। রান্নাঘরে গিয়ে ওর কারণেই আমার প্রতিবার কমপক্ষে দশ-পনের মিনিট নষ্ট হয়ে যেত। আমি মনে মনে বিরক্ত হলেও তা আর প্রকাশ করতাম না। ও ছিল বেশ সহজ মানুষ। রাতে বিছানায় শুয়েই ঘুমিয়ে যেত, আর ওর গাঢ় ঘুম দেখে আমি শঙ্কিত হয়ে ভাবতাম যে নিজের, আমার কিংবা আমাদের ফ্ল্যাটের নিরাপত্তা নিয়ে ওর মধ্যে কেন কোনো সতর্কতা নেই। অথচ নিউ ইয়ারের পার্টির রাতে আমি যখন বিদায় নেওয়ার সময় ওর হাত ধরেছিলাম তখন আমার মনে হচ্ছিল অন্তত ও পাশে থাকলে আমার অনেক কিছু নিয়েই দুঃসহ অনুভূতি আর দুশ্চিন্তা কাজ করবে না।
এরপর একদিন জানতে পারলাম ডাক্তার বলেছে আমার ভাইয়ের পোলিও থেরাপি শুরু করতে হবে। পোলিও থেরাপির বিষয়ে আমার কোনো কিছুই জানা ছিল না। কিন্তু আমি ধীরে ধীরে জানতে শুরু করলাম। শুয়োপোকা রূপান্তরিত হয়ে যেভাবে প্রজাপতি হয়, সেভাবেই যেন ওর টিউমারের রূপান্তরটুকু ক্যান্সারে পরিণত হলো। একদিন আমার মা ফোন করে জানালেন, শরীরের অবস্থা শোচনীয় বলে শহরের এক নামকরা নিউরো-অনকোলোজিস্টের কাছে আমার ভাইয়ের চিকিৎসার দায়-দায়িত্ব দেওয়া হয়েছে। কারণ, ওর মাথার ভেতরের টিউমারটা বেশ বড়। এতই বড় যে সেটার আকার, আয়তন ও অবস্থানের জন্য কোনো রোগীর পক্ষেই স্বাভাবিক আচরণ করা সম্ভব না। আমার ভাই আসলে কীভাবে এসবের মধ্যে দিয়ে যাচ্ছিল আমি পরিষ্কারভাবে ভাবতে পারছিলাম না। ওর কথা ভাবলে বাস্তব জীবন অল্প সময়ের জন্য দুঃস্বপ্নের মতো লাগত। রাতের ঘুম আরও কমে আসত। মাঝে মাঝে আমি পা টিপে টিপে ঘর থেকে বের হয়ে, অজস্রবার ফ্ল্যাটের লক চেক করে, পথের পাশে নিরিবিলি একটা জায়গায় গিয়ে বসতাম। কিছুক্ষণ পর আমার মনে হতো সেখানে হয়তো কারও কফ, থুথু আর নোংরা স্পর্শ লেগেছে। দেয়ালের অন্যপাশ থেকে হয়তো কেউ মুহূর্ত গুনছে, কোনো ধারালো ছুরি দিয়ে আমার ওপর ঝাঁপিয়ে পড়ে আমাকে নিঃশেষ করে দেওয়ার জন্য। কিংবা ঘুমের মধ্যে ফোনের চার্জারের তার পেঁচিয়ে ফেলে আমার প্রেমিক কোনো অঘটন ঘটিয়ে যেকোনো সময় হয়তো মারা পড়বে। এই সব ভেবে আমার হৃদস্পন্দন প্রচণ্ড বেড়ে যেত এবং আমি কাঁপতে কাঁপতে দ্রুত ফিরে আসতাম বাসায়।
সেপ্টেম্বরের মাঝামাঝি দু-সপ্তাহের জন্য অফিসের কাজে দেশের বাইরে গিয়েছিল আমার প্রেমিক। আমি ভেবেছিলাম ও না থাকার কারণে হাতে জমে থাকা কাজ শেষ করে নতুন কাজ নিব। যাতে বেশকিছু টাকা উপার্জন করতে পারি। কিন্তু, হিতে বিপরীত হলো। আমি আবিষ্কার করলাম দিনের পর দিন আমি কিছু রান্না করছি না, কারণ আমার ভয় লাগছে আমি রাঁধতে গেলেই কিছু না কিছু ঘটে যেতে পারে। এর চেয়ে চুলা না জ্বালালে আমার আর কোনো চিন্তা করতে হচ্ছে না। প্রথম কিছুদিন বাইরে থেকে খাবার কিনে মাইক্রোওভেনে গরম করে খেতাম। এরপর মনে হলো খাবার গরম না করলে মাইক্রোওভেন নিয়েও চিন্তা করতে হবে না। দেখতে হবে না সেটা ঠিকমতো বন্ধ করেছি কিনা। আমি ধীরে ধীরে আমার চা বানানোর ইলেকট্রিক কেতলি, মাইক্রোওভেন, চুলা, ফ্রিজ, ফ্যান ব্যবহার করা বন্ধ করে দিলাম। পাউরুটি, জেলি, কিছু ফল, চিপস, বিস্কুট আর ক্যানড খাবারের ওপর দিন পার করতে থাকলাম। একটা সময় এমন হলো, নখ কাটতে শুরু করলাম নিজের দাঁত দিয়ে কারণ নেইলকাটার দেখলে মনে হতো নিজের আঙুল কেটে ফেলতে পারি। আর সকালে ঘুম থেকে জেগে দীর্ঘক্ষণ শুয়ে শুয়ে ভাবতাম, আমার কী কী চেক করতে হবে, কোথায় কোথায় কী ভুল হতে পারে। আমি পারতপক্ষে বাড়ি থেকে বের হওয়াও কমিয়ে দিয়েছিলাম। সাপ্তাহিক বাজার করা বাদে আমি আর কোথাও যেতাম না। আমি সব ধরনের ওষুধ পর্যন্ত কিনে এনেছিলাম যেন আমাকে কোনো কিছুর জন্য ফার্মেসিতে যেতে না হয়।
দুই সপ্তাহ এসব করেই দ্রুত চলে গেল। আমি আমার নতুন এই রুটিনে অভ্যস্ত হয়ে গেলাম। আমার প্রেমিক অফিসের ট্যুর শেষ করে দেখা করতে গিয়েছিল ওর বাবা-মায়ের সাথে। আমিই ওকে সেখানে আরও কিছুদিন থেকে আসার জন্য জোর করছিলাম। কারণ, ভয় পাচ্ছিলাম ও ফিরে আসলে হয়তো আমার অভ্যস্ত হয়ে থাকা জীবন আরও জটিল হয়ে যাবে। ততদিনে এমন অবস্থায় চলে গিয়েছি যে করিডরে প্রতিবেশীদের পায়ের কিংবা গলার আওয়াজ শুনলে আমি বাইরে বের হই না। করিডরে যখন পিনপতন নীরবতা নেমে আসে, তখন পা টিপে টিপে বের হই। যেন ফ্ল্যাটের দরজার তালা অজস্রবার চেক করার সময় অন্য কেউ দেখে না ফেলে। আমাকে দেখে হাসাহাসি না করে। দিন দিন আমার এমন অবস্থা হয়ে গেল যে সপ্তাহের একদিন বাজার করার সময়েও বের হতে ইচ্ছে করে না। যে দিন বাজার করতে যাব তার কয়েকদিন আগে থেকে আমি বাড়ি-ঘরের সব কিছু অসংখ্যবার চেক করতে থাকি। বার বার বাজারের লিস্ট করি। আর মনে হয় যেদিনই কেনাকাটা করতে যাব সেদিনই কোনো না কোনো ভুলের কারণে ভয়ংকর কোনো দুর্ঘটনা ঘটবে।
এর মাঝে আমার মা একদিন ভিডিও কল করে আমার ভাইয়ের সাথে কথা বলিয়ে দিল। আমি ওকে দেখে ভয়ংকরভাবে কেঁপে উঠলাম। একটা চকচকে ছবি বহুদিন স্যাঁতসেঁতে পরিবেশে রেখে দেওয়ার পর যেমন ম্লান হয়ে ওঠে, ওকে দেখে ঠিক তেমন কিছু মনে হচ্ছিল। ক্লান্ত, অসুস্থ। যেন দীর্ঘ যুদ্ধের পর এক পরাজিত সৈনিক। ওর আচরণও ছিল এলোমেলো, কথা যাচ্ছে জড়িয়ে। মাথায় চুল নেই। চোখের কোলে গাঢ় দাগ। ওকে দেখে মনে মনে আমি নিঃস্ব হয়ে যাচ্ছিলাম। একজন প্রাণবন্ত মানুষের এ কী অবস্থা? চৈত্রের খরায় যেভাবে মাটি ফেটে চৌচির হয়ে যায় আমার তেমন এক ধরনের অনুভূতি হচ্ছিল। আমার ভাই বিচিত্রভাবে নিজের ঠোঁট নাড়িয়ে জানাচ্ছিল যে, ডাক্তাররা বলেছেন ওর অবস্থা বেশ ভালো। পেছনে বসে বিষণ্ণভাবে মাথা নাড়ছিলেন আমার মা। এই কথোপকথন আমি আর নিতে পারছিলাম না, কোনোক্রমে কাজের বাহানা দেখিয়ে কল কেটে দিয়েছিলাম। এর পরের কিছুদিন আমি আর স্বাভাবিক থাকতে পারিনি। আমার খুব জানতে ইচ্ছে করত পৃথিবীতে যাদের আমার মতো এতকিছু নিয়ে ভাবতে হয় না, তারা ঠিক কতটা সুখী! তাদের জন্য জীবন কতটা সহজ? বিছানা থেকে নেমে চুলা ধরাতে আমাকে নিজের সাথে যে যুদ্ধ করতে হবে আমি কি সেটা কোনোদিন কাউকে বোঝাতে পারব? মনে হয় না। আমার সাথে আমার প্রেমিকের শেষ ঝগড়ার রাতেও আমি পারিনি। জবুথবু হয়ে নিজের খোঁয়াড়ের মধ্যে বাস করা বাদে আমার সম্ভবত আর কিছু করার নেই। দীর্ঘ সময় ধরে ঘরের সিলিংয়ের দিকে তাকিয়ে থেকে নিজের চেকলিস্টের পাশাপাশি কখনো আমার কাজিন আর কখনো আমার প্রেমিককে আমি ভাবতাম। এভাবেই আমার দিনগুলো শেষ হয়ে যাচ্ছিল।
তবে নতুন বছরের প্রথম দিন শুরু হলো ভিন্নভাবে। খুব ভোরে, আলো ফোঁটার আগে আমার ভাই মারা গেল। আমার মা আগেই জানিয়েছিল ডাক্তাররা বলেছেন, তাদের দিক থেকে আর কিছুই করার নেই। আর মাত্র অল্প কিছুদিন হয়তো বাকি আছে। আমার মোবাইলের গ্যালারিতে আমার ভাইয়ের সাথে যাওয়া নিউ ইয়ার পার্টির বেশ কিছু ছবি ছিল। ওর মৃত্যু-সংবাদ পাওয়ার পর আমি বিছানায় শুয়ে থেকেই মোবাইল গ্যালারি থেকে সেই পার্টির ছবিগুলো বের করে দেখতে শুরু করলাম। তখন আমার বাবা-মা আমাকে অনবরত কল করছিল, আমি জানতাম কলটা ধরলেই তারা আমাকে হাসপাতালে ডাকবে। তাই ফোনে অ্যারোপ্লেন মোড দিলাম। এরপর আবার শুরু করলাম ছবিগুলো দেখতে। সব ছবিতে ও হাসছে কিংবা বিচিত্র মুখভঙ্গি করছে। আমি বুঝতে পারলাম, আমি ওর মৃতদেহ দেখতে চাই না, এমনকি শেষ ভিডিও কলটাও স্মৃতি থেকে মুছে ফেলতে চাই। মনে রাখতে চাই ছবির উচ্ছল চেহারাটুকু। মনে রাখতে চাই আমি শেষ যে পার্টিটায় গিয়েছিলাম সেখানে ও ছিল আমার সাথে।
আমি ভেবেছিলাম, বছরের প্রথম দিন থেকে আরেকটু নতুন করে সব শুরু করব। বেশ কিছু পরিকল্পনা ছিল। কিন্তু মৃত্যু-সংবাদটার জন্য সকালের অনেকটুকু সময় ব্যয় হয়ে গেল। দুপুরের দিকে আমি বিছানা থেকে উঠতে গেলাম, সাথে সাথেই মাথা ঝিমঝিম করে উঠল। চারপাশটুকু কেমন অন্ধকার ও ঘোলাটে। যেন অচেনা কোনো করিডরে আমি বিভ্রান্তের মতো এক জায়গা থেকে অন্য জায়গায় নিজের ঘরের দরজা খুঁজে যাচ্ছি। আর হারিয়ে যাচ্ছি অন্য কোনো জগতে। ঘোরলাগা দৃষ্টিতে আমি চারদিকে তাকাতে চেষ্টা করলাম। এত গুমোট অন্ধকার, এর মাঝে মোবাইলের স্ক্রিনের আলোটা এত তীব্র কেন? সেই তীব্র আলোয় বিছানা, দেয়াল সব সাদা। বিছানার সাথে ছোট্ট মনিটর, অজস্র তার। যদি কোনো দুর্ঘটনা ঘটে যায়? আমি ভয়ে কেঁপে উঠে, শ্লেষ্ম জড়ানো কণ্ঠে সর্বশক্তি দিয়ে পৃথিবীর সবচেয়ে করুণ আর্তনাদটা করতে চাইলাম। কিন্তু কোথাও কোনো শব্দ হলো না।



ভীষণ বৃষ্টিদিন। আকাশ যেন নিজের সমস্ত স্মৃতি মুছে ফেলতে অবিরাম বৃষ্টি ঝরাচ্ছে। আর জল ডাকাতের মতো উৎপাতে ভরে উঠেছে চারপাশ। এমন দিনে হলুদ রঙের ছেঁড়া রেইনকোট গায়ে চাপিয়ে নর্থ স্ট্রিটে আসবে একটি লোক। সেই লোকটি যার নিজের নাম মনে নেই, ফলে কিছুদিন পর সবাই তাকে ডাকবে মিস্টার ইয়োলো। বৃষ্টি নামবে আর গাছে গাছে পাতার নৃত্য দেখে গল্পে মেতে উঠবে কিশোরীরা। জানালার বাইরে শব্দ হবে রিমঝিম-ঝিমঝিম সেই অবিরত জলধারায় ছেঁড়া রেইনকোটের ভেতরে ভিজতে থাকবে আমাদের গল্পের মূল চরিত্র মিস্টার ইয়োলো। তার মাথায় কাঁচাপাকা চুল। শুকনো আবহাওয়ার সেই চুলের দিকে তাকালে মনে হবে, ব্ল্যাকবোর্ডের ওপর ভুল করে সাদা চকের গুঁড়ো পড়েছে।

মিস্টার ইয়োলোর হাতের তালু বৃষ্টির পানিতে হয়ে উঠবে সংকুচিত, তার চোখের দৃষ্টি হয়ে উঠবে বিষণ্ন। বেঁচে যাওয়া স্মৃতি কুড়াতে ব্যস্ত মেঘগুলো তখন থেমে থেমে গর্জন করবে গম্ভীরভাবে। মিস্টার ইয়োলো তাকাবে আকাশের দিকে মেঘেদের দিকে। মেলে দেবে নিজের করতল। তারপর বিড়বিড় করে বলবে, একদিন এই পৃথিবীতে কোনো গান থাকবে না।

নর্থ স্ট্রিটে টানা দুদিনের বৃষ্টিতে ভিজে যখন সে পথের ধারে পড়ে থাকবে, তখন একটি বালিকা ও তার মা এসে তাকে হাসপাতালে নিয়ে যাবে। বাইরে তখনো বৃষ্টি ঝিরিঝিরি। হাসপাতালের পরিপাটি ওয়েটিংরুমে বসে সেই বালিকাটি ও তার মা মনে মনে প্রার্থনা করবে যেন রোগীটি সুস্থ হয়ে যায়। কিন্তু তাদেরকে হতাশ করে জ্ঞান ফেরার পর রোগী তাকিয়ে থাকবে শূন্য দৃষ্টিতে। নার্স কোমল স্বরে তাকে জিজ্ঞেস করবে,
কেমন লাগছে আপনার?
রোগী উত্তরে অল্প করে মাথা নাড়বে।
আপনার নামটা বলবেন কী?
এবার রোগী কিছুক্ষণ শূন্য চোখে ঘরের ছাদের দিকে তাকিয়ে বলবে, ঠিক মনে করতে পারছি না।
নার্স তখন কণ্ঠস্বর আরও মোলায়েম করে বলবে, আপনার পরিবারের কারো নাম বলতে পারবেন? কিংবা ফোন নম্বর?
রোগী ঘরের ছাদের সাদা রংগুলোকে ধোঁয়াশা ভেবে ভুল করতে করতে বলবে, না তো!
নার্স উদ্বেগ ঢেকে বলবে, আপনি এখন কী ভাবছেন আমাকে একটু জানাবেন?
রোগী এবার ছাদ থেকে দৃষ্টি সরিয়ে সরাসরি নার্সের দিকে তাকিয়ে জানাবে, একদিন এই পৃথিবীতে কোনো গান থাকবে না।

সেই ছোট্ট বালিকাটি হাসপাতাল থেকে চলে যাওয়ার আগে রোগীর সাথে দেখা করবে এবং বিদায় নেওয়ার আগে বলবে, গুডবাই মিস্টার ইয়োলো। তার মা মনে করবে হয়তো লোকটির গায়ে হলুদ রঙের রেইনকোট ছিল বলেই তার মেয়েটি এই নামে ডেকেছে। কিন্তু আমরা জানব, লোকটি মৃত্যুর মুখ থেকে ফিরে এসেছে বলেই বালিকাটি তাকে বলেছে ইয়োেলো, অর্থাৎ, ইউ অনলি লিভ ওয়ানস

সপ্তাহখানেক পর পুলিশ মিস্টার ইয়োলোকে জিজ্ঞাসাবাদ করতে আসবে, জানতে চাইবে তার নাম, ঠিকানা, পরিবারের কথা, সে তখনো কোনো সদুত্তর দিতে পারবে না। এমনকি নিজের পরিচয় দিতে না পারার কোনো ব্যাখ্যাও থাকবে না তার কাছে। সে কোথা থেকে এসেছে, কোথায় থেকেছে তারও থাকবে না কোনো জবাব! কীভাবে সে নর্থ স্ট্রিটের পথে এক বৃষ্টির দিনে আটকা পড়েছিল জানবে না কেউ। বৃষ্টির জলধারায় যেন তার প্রায় সব স্মৃতিই গিয়েছে মুছে। এভাবেই মাস পেরুবে, যাবে বছর। ঋতুবদলের ফলে তার মাথার চুল থেকে মুছতে শুরু করবে ব্ল্যাকবোর্ডের রঙ। মিস্টার ইয়োলো শুধুই একটি বিষাদগ্রস্ত, হতাশাজনক প্রশ্নচিহ্ন হয়ে সরকারি বৃদ্ধাশ্রমে থেকে যাবে।

সরকারি বৃদ্ধাশ্রমটির অবস্থা আসলে ভালো ছিল না। সেখানে তারাই থাকত যাদের এই শহরে কিংবা বলা ভালো এই পৃথিবীতে যাওয়ার কোনো জায়গা নেই। তাই বৃদ্ধাশ্রমটি পথের পাশে পড়ে থাকা অসুস্থ কুকুরের মতো ধুঁকে ধুঁকে দিন পার করে। কিছুদিন পরপরই সেখানে বেঁচে থাকার স্পৃহা ভুলে কেউ কেউ ঝুলে পড়ে ফ্যানের সাথে কিংবা সকালে হাঁটতে যাওয়ার নাম করে হয়ে যায় নিরুদ্দেশ। মিস্টার ইয়োলো শুধু এদের মাঝে সকালের আলোতে, চোখেমুখে রোদের পারদ মেখে ব্যালকনিতে বসে থাকে। সন্ধ্যা নেমে এলে একা একাই চেনা লাইন বিড়বিড় করে যায়। তখন দূর থেকে তাকে দেখে যে কারো মনে হবে, হয়তো এই আশ্রমের চেয়ে আরামের জায়গাই আর হয় না।

এমনি করে কেটে যাবে অনেকগুলো বছর। বৃদ্ধাশ্রমের ভবনটি যখন মলিন থেকে প্রায় শতছিন্ন পোশাকের মতো হয়ে যাবে, যখন ভবনটির ছাদ থেকে অহরহ পলেস্তারা খসে পড়তে শুরু করবে, জানালাগুলোর কাঁচ যাবে ভেঙেচুরে আর মৃতপ্রায় বৃদ্ধদের প্রতিধ্বনিত হওয়া হাহাকারে ভরে উঠবে প্রতিটি দেয়াল, ঠিক তখনই ঘটনাটা ঘটবে। যা একদিন ঘটার কথাই ছিল।

ঠিক কবে থেকে এই ঘটনাটি শুরু হয়েছিল তা বলতে পারবে না কেউ। প্রথমদিকে তেমন কেউই খেয়াল করেনি। গ্রিন হাউজ এফেক্ট, মহামারি, একের পর এক ঘূর্ণিঝড় ও জলোচ্ছ্বাস নিয়ে মানুষের জীবনে বিপদ কম ছিল না। তাই শারীরিকভাবে সুস্থ থাকলে আর খাদ্য সংকট না থাকলে আসলে এই বিষয়টা নিয়ে কোনো মাথাব্যথা হওয়ার কথাও না। প্রথম খবরটি ছড়িয়েছিল কোনো এক জায়গা থেকে। এরপর সবাই জেনেছিল শহরে আর কোনো গান নেই। কোনো এক চেনা পথের সকল চিহ্ন মুছে যাওয়ার মতো করেই হঠাৎ সব গান মুছে গিয়েছে। এরপর খবর এলো, সমস্ত পৃথিবী থেকেই আসলে গান গেছে হারিয়ে। পৃথিবীর সব মানুষ বিস্ময়ের সাথে আবিষ্কার করল, তারা পরস্পরের সাথে কথা বলার শব্দ শুনতে পাচ্ছে, শুনছে নদীর পানির কুলকুল ধ্বনি, বাতাসের শনশন, শুকনো পাতাদের উড়ে যাওয়ার মসৃণ আওয়াজ, শুনছে শিশুর কান্না, পশুপাখিদের ডাক, কিন্তু কোথাও কোনো সুর নেই বা গান নেই। সংগীত শিল্পীরা গান গাইতে চেয়েও গাইতে পারল না। বিজ্ঞানীরা জানাল, মানুষের শ্রবণক্ষমতার ঘটেছে এক বিচিত্র পরিবর্তন। ফলে, মানুষ আগের চেয়ে বেশি কম্পাঙ্কের শব্দ শুনতে পেলেও কোনো একটা কারণে তারা হারিয়েছে সাধারণ কম্পাঙ্কের শব্দ শোনার ক্ষমতা।

গান খুঁজে না পাওয়ার বেশ কিছুদিন পর যখন পৃথিবীর একটা অংশ রোজকার কাজে ব্যস্ত হয়ে পড়েছে কিন্তু অন্য অংশটি হয়ে যাচ্ছে মানসিকভাবে দ্বিধাগ্রস্ত ও হতাশ, তখন এক সন্ধ্যায় মিস্টার ইয়োলো বৃদ্ধাশ্রম থেকে বের হয়ে গেল। অনেকেই ধরে নিল সে হয়তো আত্মহত্যা করেছে। তার মৃত্যু নিয়ে কারোই খুব বেশি মাথাব্যথা ছিল না, যতদিন না বৃদ্ধাশ্রমে কাজ করা এক মহিলা এক মিউজিক চ্যানেলের কর্মীকে জানাল, মিস্টার ইয়োলো বহু বছর আগে থেকেই জানত, একদিন পৃথিবী থেকে সব গান হারিয়ে যাবে। পত্র-পত্রিকা ও বিভিন্ন টিভি চ্যানেলের ঠিক তখনই মনে হলো, গান না থাকার সাথে এই রহস্যময় মানুষটির কোনো না কোনো যোগসূত্র আছে। বিচিত্র কোনো রহস্য সন্ধান করার জন্য তখন সবাই খুঁজতে শুরু করল মিস্টার ইয়োলোকে। এত বছর পর অনেকেরই মনে হলো তাই তো! লোকটি কোথা থেকে এসেছিল? আর গেলই বা কোথায়? কেউ বলল হয়তো সে ছিল কোনো অচিন গ্রহের প্রাণী। কেউ বলল, অন্য কোনো দেশের অ্যাসাইলাম থেকে পালিয়ে আসা বিকারগ্রস্ত মানুষ ছিল সে। পত্রিকার বিনোদনের পাতা ও মিউজিক চ্যানেলগুলো ঘন ঘন তার ছবি দেখাতে শুরু করল এবং নানারকম কাহিনি শুরু করল সাজাতে। একটা সময়ে এমন অবস্থা হলো অনেকেই দাবি তুলল, গান না থাকার বিষয়ে দেশের বাইরের চরমপন্থীদের সাথে সরকারের সম্ভবত কোনো যোগসাজশ আছে। নিশ্চয়ই ষড়যন্ত্র করে সমস্ত গান সরিয়ে ফেলা হয়েছে। নয়তো কোনো এক গোপন ভাইরাসের মাধ্যমে গান বা সুর নিয়ে মানুষের শ্রবণক্ষমতা নষ্ট করা হয়েছে। একে একে অনেকেই এই দাবিতে সম্মতি জানিয়ে আন্দোলন শুরু করল। এমনকি আজীবন সংগীত ঘৃণা করা ব্যক্তিটিও তখন গণমাধ্যমে বলতে শুরু করল, পৃথিবী থেকে গান সরিয়ে দেওয়ার অধিকার কোনো রাজনৈতিক দলের থাকতে পারে না। বাধ্য হয়ে তখন সংস্কৃতি মন্ত্রী মিস্টার ইয়োলোকে খুঁজে আনার জন্য পুরস্কার ঘোষণা করলেন। এবং মিডিয়াকে জানালেন, সরকার এ বিষয়ে অবুঝ শিশুর মতো নিষ্পাপ। সবকিছুর জন্য দায়ী মিস্টার ইয়োলো। সে-ই সব গান চুরি করে নিয়ে গেছে। এখন আত্মগোপন করে সরকারকে বিপদে ফেলে সরকারের পতন চাইছে। এসব আসলে খুব বড় একটি যুদ্ধের আভাস। যেকোনো মূল্যেই তাই লোকটিকে খুঁজে আনতে হবে। যে তাকে খুঁজে আনতে পারবে তার জন্য থাকবে বিরাট অংকের পুরস্কার।

মিস্টার ইয়োলোকে খুঁজে বের করতে এরপর অজস্র মানুষ হয়ে থাকবে মরিয়া। কিন্তু আমি বাদে কেউ খুঁজে পাবে না তাকে। শুধু আমিই জানব সে কোথায় আছে। লোকালয় থেকে বহুদূরে গহন অরণ্যের ভেতরে, পাহাড়ের কাছাকাছি এক সন্ধ্যায় আমি মুখোমুখি হব তার। মিস্টার ইয়োলোর গায়ে সেদিন জড়ানো থাকবে একটা ঘিয়ে রঙের চাদর। তার মাথার ধবধবে সাদা চুলে সন্ধ্যাবেলার শিশির ঝরে পড়বে খুব নিঃশব্দে। সে বিষণ্ণ ভঙ্গিতে বসে থাকবে বিশাল বড় একটি গাছের নিচে। সেদিন আকাশে কোনো পাখি থাকবে না। থাকবে না ঝিঁঝি পোকাদের ডাক। আমি আড়াল থেকে তার পাশে গিয়ে বসব। আমার উপস্থিতির চেনা ঘ্রাণে মিস্টার ইয়োলো ছোট একটা নিশ্বাস ফেলে বলবে,
কখন এলে? মাঝে কিছুদিন তোমাকে দেখিনি।
তার কথাটা এড়িয়ে গিয়ে আমি প্রশ্ন করব,
কাউকে শেষ পর্যন্ত বললে না কেন আমার কথা?
আমাকে কোনো উত্তর না দিয়ে মিস্টার ইয়োলো কিছুক্ষণ তার ঘিয়ে রঙের চাদরের ভেতরে হাত গুটিয়ে বসে থাকবে। তারপর যখন আমি প্রায় হাল ছেড়ে দেব, সে হয়তো আমার কথার কোনো জবাব দেবে না, ঠিক তখনই সে বলবে,
কারণ আমি চেয়েছিলাম, তোমাকে কেউ খুঁজে বের করুক। নতুন করে আবিষ্কারের মতো। কারণ আর কিছু তো অবশিষ্ট নেই। শুধু তুমিই টিকে আছ। পৃথিবীর একমাত্র জীবন্ত গান। এত সহজে তোমাকে তুলে দিই কীভাবে বলো?
আমি তখন তাকে কথা শেষ করতে না দিয়ে বলব, দীর্ঘদিন ধরে আমি তোমাকে একটা কথা বলিনি। আজ বলতে চাই।
কী কথা?
এতদিন তুমি জেনে এসেছ পৃথিবীতে একটি মাত্র গান টিকে থাকবে। কিন্তু আসলে এই তথ্যটা পুরোপুরি ঠিক না। আমার মাঝে আসলে একটি গানেরই দুইটি সুর আছে। অনেকটাই শ্রোয়েডিঙ্গারের বিড়ালের থিওরির মতো। বাক্সে আটকে থাকা বিড়ালটির পরিণতি যেমন দুই রকম হতে পারে, একইভাবে আমার বিষয়টিও তাই। যখনই কেউ আমাকে একবার শুনে ফেলবে, তখনই অন্য সুরটি যাবে মুছে।
আমার কথা শেষ হওয়ার সাথে সাথেই দূরে কোথাও যেন মেঘ ডাকল। মিস্টার ইয়োলো তৃষ্ণার্তের মতো সেদিকে সমস্ত মনোযোগ ঢেলে দিল। তারপর, হঠাৎ কিছু মনে পড়ে যাওয়ার মতো ভঙ্গিতে বলল,
শেষ পর্যন্ত কোন গানটি টিকে গেল আমি নিজেও তো সেই উত্তরটা জানি না। তুমি কি আমাকে তা জানাতে চাও?
আমি শান্ত স্বরে বললাম, আফ্রিকার খুব ছোট্ট একটি দেশের গান। লোকসংগীত। গভীর রাতে শিশুদের ঘুম পাড়াতে হলে এই গানটি দ্রুতলয়ে গাইত ওদের মা। তখন গানটি শুনলে যে কারো মন শান্ত হয়ে যেতে বাধ্য। কেউ মারা গেলেও সেখানে এই একই গান গাওয়া হতো। কিন্তু একটু ভিন্নভাবে। আরেকটু ধীরে। থেমে থেমে। তখন সেই গানটা শুনলে মনে জেগে উঠত তীব্র বেদনা। মনে হতো, বেঁচে থেকে এই গান শোনার চেয়ে হয়তো মৃত্যুই ভালো।
এটুকু শুনে মিস্টার ইয়োলো একটা দীর্ঘশ্বাস ফেলল। আবার কোথাও যেন মেঘ ডেকে উঠল। চারপাশে জেগে উঠল বৃষ্টি নামার কোমলতা। আমি তখন মিস্টার ইয়োলোকে বললাম,
একবার কেউ আমাকে শুনে ফেললে কিন্তু অন্য সুরের আর কোনো অস্তিত্ব থাকবে না। তুমি এখন আমাকে বলো, তুমি কি আসলেই পৃথিবীর শেষ গানটা শুনতে চাও?
গহন অরণ্যে, মেঘে ঢেকে যাওয়া আকাশ থেকে হঠাৎ তখন বৃষ্টি পড়া শুরু হলোটুপটাপ। আর মনোযোগী কোনো শ্রোতার মতো শুভ্র চুলের বিষণ্ন এক বৃদ্ধ তখন আমাকে ব্যাকুল হয়ে বলল,
হ্যাঁ, আমি গানটা শুনতে চাই
পৃথিবীর শেষ গান

ভীষণ বৃষ্টিদিন। আকাশ যেন নিজের সমস্ত স্মৃতি মুছে ফেলতে অবিরাম বৃষ্টি ঝরাচ্ছে। আর জল ডাকাতের মতো উৎপাতে ভরে উঠেছে চারপাশ। এমন দিনে হলুদ রঙের ছেঁড়া রেইনকোট গায়ে চাপিয়ে নর্থ স্ট্রিটে আসবে একটি লোক। সেই লোকটি যার নিজের নাম মনে নেই, ফলে কিছুদিন পর সবাই তাকে ডাকবে মিস্টার ইয়োলো। বৃষ্টি নামবে আর গাছে গাছে পাতার নৃত্য দেখে গল্পে মেতে উঠবে কিশোরীরা। জানালার বাইরে শব্দ হবে রিমঝিম-ঝিমঝিম সেই অবিরত জলধারায় ছেঁড়া রেইনকোটের ভেতরে ভিজতে থাকবে আমাদের গল্পের মূল চরিত্র মিস্টার ইয়োলো। তার মাথায় কাঁচাপাকা চুল। শুকনো আবহাওয়ার সেই চুলের দিকে তাকালে মনে হবে, ব্ল্যাকবোর্ডের ওপর ভুল করে সাদা চকের গুঁড়ো পড়েছে।

মিস্টার ইয়োলোর হাতের তালু বৃষ্টির পানিতে হয়ে উঠবে সংকুচিত, তার চোখের দৃষ্টি হয়ে উঠবে বিষণ্ন। বেঁচে যাওয়া স্মৃতি কুড়াতে ব্যস্ত মেঘগুলো তখন থেমে থেমে গর্জন করবে গম্ভীরভাবে। মিস্টার ইয়োলো তাকাবে আকাশের দিকে মেঘেদের দিকে। মেলে দেবে নিজের করতল। তারপর বিড়বিড় করে বলবে, একদিন এই পৃথিবীতে কোনো গান থাকবে না।

নর্থ স্ট্রিটে টানা দুদিনের বৃষ্টিতে ভিজে যখন সে পথের ধারে পড়ে থাকবে, তখন একটি বালিকা ও তার মা এসে তাকে হাসপাতালে নিয়ে যাবে। বাইরে তখনো বৃষ্টি ঝিরিঝিরি। হাসপাতালের পরিপাটি ওয়েটিংরুমে বসে সেই বালিকাটি ও তার মা মনে মনে প্রার্থনা করবে যেন রোগীটি সুস্থ হয়ে যায়। কিন্তু তাদেরকে হতাশ করে জ্ঞান ফেরার পর রোগী তাকিয়ে থাকবে শূন্য দৃষ্টিতে। নার্স কোমল স্বরে তাকে জিজ্ঞেস করবে,
কেমন লাগছে আপনার?
রোগী উত্তরে অল্প করে মাথা নাড়বে।
আপনার নামটা বলবেন কী?
এবার রোগী কিছুক্ষণ শূন্য চোখে ঘরের ছাদের দিকে তাকিয়ে বলবে, ঠিক মনে করতে পারছি না।
নার্স তখন কণ্ঠস্বর আরও মোলায়েম করে বলবে, আপনার পরিবারের কারো নাম বলতে পারবেন? কিংবা ফোন নম্বর?
রোগী ঘরের ছাদের সাদা রংগুলোকে ধোঁয়াশা ভেবে ভুল করতে করতে বলবে, না তো!
নার্স উদ্বেগ ঢেকে বলবে, আপনি এখন কী ভাবছেন আমাকে একটু জানাবেন?
রোগী এবার ছাদ থেকে দৃষ্টি সরিয়ে সরাসরি নার্সের দিকে তাকিয়ে জানাবে, একদিন এই পৃথিবীতে কোনো গান থাকবে না।

সেই ছোট্ট বালিকাটি হাসপাতাল থেকে চলে যাওয়ার আগে রোগীর সাথে দেখা করবে এবং বিদায় নেওয়ার আগে বলবে, গুডবাই মিস্টার ইয়োলো। তার মা মনে করবে হয়তো লোকটির গায়ে হলুদ রঙের রেইনকোট ছিল বলেই তার মেয়েটি এই নামে ডেকেছে। কিন্তু আমরা জানব, লোকটি মৃত্যুর মুখ থেকে ফিরে এসেছে বলেই বালিকাটি তাকে বলেছে ইয়োেলো, অর্থাৎ, ইউ অনলি লিভ ওয়ানস

সপ্তাহখানেক পর পুলিশ মিস্টার ইয়োলোকে জিজ্ঞাসাবাদ করতে আসবে, জানতে চাইবে তার নাম, ঠিকানা, পরিবারের কথা, সে তখনো কোনো সদুত্তর দিতে পারবে না। এমনকি নিজের পরিচয় দিতে না পারার কোনো ব্যাখ্যাও থাকবে না তার কাছে। সে কোথা থেকে এসেছে, কোথায় থেকেছে তারও থাকবে না কোনো জবাব! কীভাবে সে নর্থ স্ট্রিটের পথে এক বৃষ্টির দিনে আটকা পড়েছিল জানবে না কেউ। বৃষ্টির জলধারায় যেন তার প্রায় সব স্মৃতিই গিয়েছে মুছে। এভাবেই মাস পেরুবে, যাবে বছর। ঋতুবদলের ফলে তার মাথার চুল থেকে মুছতে শুরু করবে ব্ল্যাকবোর্ডের রঙ। মিস্টার ইয়োলো শুধুই একটি বিষাদগ্রস্ত, হতাশাজনক প্রশ্নচিহ্ন হয়ে সরকারি বৃদ্ধাশ্রমে থেকে যাবে।

সরকারি বৃদ্ধাশ্রমটির অবস্থা আসলে ভালো ছিল না। সেখানে তারাই থাকত যাদের এই শহরে কিংবা বলা ভালো এই পৃথিবীতে যাওয়ার কোনো জায়গা নেই। তাই বৃদ্ধাশ্রমটি পথের পাশে পড়ে থাকা অসুস্থ কুকুরের মতো ধুঁকে ধুঁকে দিন পার করে। কিছুদিন পরপরই সেখানে বেঁচে থাকার স্পৃহা ভুলে কেউ কেউ ঝুলে পড়ে ফ্যানের সাথে কিংবা সকালে হাঁটতে যাওয়ার নাম করে হয়ে যায় নিরুদ্দেশ। মিস্টার ইয়োলো শুধু এদের মাঝে সকালের আলোতে, চোখেমুখে রোদের পারদ মেখে ব্যালকনিতে বসে থাকে। সন্ধ্যা নেমে এলে একা একাই চেনা লাইন বিড়বিড় করে যায়। তখন দূর থেকে তাকে দেখে যে কারো মনে হবে, হয়তো এই আশ্রমের চেয়ে আরামের জায়গাই আর হয় না।

এমনি করে কেটে যাবে অনেকগুলো বছর। বৃদ্ধাশ্রমের ভবনটি যখন মলিন থেকে প্রায় শতছিন্ন পোশাকের মতো হয়ে যাবে, যখন ভবনটির ছাদ থেকে অহরহ পলেস্তারা খসে পড়তে শুরু করবে, জানালাগুলোর কাঁচ যাবে ভেঙেচুরে আর মৃতপ্রায় বৃদ্ধদের প্রতিধ্বনিত হওয়া হাহাকারে ভরে উঠবে প্রতিটি দেয়াল, ঠিক তখনই ঘটনাটা ঘটবে। যা একদিন ঘটার কথাই ছিল।

ঠিক কবে থেকে এই ঘটনাটি শুরু হয়েছিল তা বলতে পারবে না কেউ। প্রথমদিকে তেমন কেউই খেয়াল করেনি। গ্রিন হাউজ এফেক্ট, মহামারি, একের পর এক ঘূর্ণিঝড় ও জলোচ্ছ্বাস নিয়ে মানুষের জীবনে বিপদ কম ছিল না। তাই শারীরিকভাবে সুস্থ থাকলে আর খাদ্য সংকট না থাকলে আসলে এই বিষয়টা নিয়ে কোনো মাথাব্যথা হওয়ার কথাও না। প্রথম খবরটি ছড়িয়েছিল কোনো এক জায়গা থেকে। এরপর সবাই জেনেছিল শহরে আর কোনো গান নেই। কোনো এক চেনা পথের সকল চিহ্ন মুছে যাওয়ার মতো করেই হঠাৎ সব গান মুছে গিয়েছে। এরপর খবর এলো, সমস্ত পৃথিবী থেকেই আসলে গান গেছে হারিয়ে। পৃথিবীর সব মানুষ বিস্ময়ের সাথে আবিষ্কার করল, তারা পরস্পরের সাথে কথা বলার শব্দ শুনতে পাচ্ছে, শুনছে নদীর পানির কুলকুল ধ্বনি, বাতাসের শনশন, শুকনো পাতাদের উড়ে যাওয়ার মসৃণ আওয়াজ, শুনছে শিশুর কান্না, পশুপাখিদের ডাক, কিন্তু কোথাও কোনো সুর নেই বা গান নেই। সংগীত শিল্পীরা গান গাইতে চেয়েও গাইতে পারল না। বিজ্ঞানীরা জানাল, মানুষের শ্রবণক্ষমতার ঘটেছে এক বিচিত্র পরিবর্তন। ফলে, মানুষ আগের চেয়ে বেশি কম্পাঙ্কের শব্দ শুনতে পেলেও কোনো একটা কারণে তারা হারিয়েছে সাধারণ কম্পাঙ্কের শব্দ শোনার ক্ষমতা।

গান খুঁজে না পাওয়ার বেশ কিছুদিন পর যখন পৃথিবীর একটা অংশ রোজকার কাজে ব্যস্ত হয়ে পড়েছে কিন্তু অন্য অংশটি হয়ে যাচ্ছে মানসিকভাবে দ্বিধাগ্রস্ত ও হতাশ, তখন এক সন্ধ্যায় মিস্টার ইয়োলো বৃদ্ধাশ্রম থেকে বের হয়ে গেল। অনেকেই ধরে নিল সে হয়তো আত্মহত্যা করেছে। তার মৃত্যু নিয়ে কারোই খুব বেশি মাথাব্যথা ছিল না, যতদিন না বৃদ্ধাশ্রমে কাজ করা এক মহিলা এক মিউজিক চ্যানেলের কর্মীকে জানাল, মিস্টার ইয়োলো বহু বছর আগে থেকেই জানত, একদিন পৃথিবী থেকে সব গান হারিয়ে যাবে। পত্র-পত্রিকা ও বিভিন্ন টিভি চ্যানেলের ঠিক তখনই মনে হলো, গান না থাকার সাথে এই রহস্যময় মানুষটির কোনো না কোনো যোগসূত্র আছে। বিচিত্র কোনো রহস্য সন্ধান করার জন্য তখন সবাই খুঁজতে শুরু করল মিস্টার ইয়োলোকে। এত বছর পর অনেকেরই মনে হলো তাই তো! লোকটি কোথা থেকে এসেছিল? আর গেলই বা কোথায়? কেউ বলল হয়তো সে ছিল কোনো অচিন গ্রহের প্রাণী। কেউ বলল, অন্য কোনো দেশের অ্যাসাইলাম থেকে পালিয়ে আসা বিকারগ্রস্ত মানুষ ছিল সে। পত্রিকার বিনোদনের পাতা ও মিউজিক চ্যানেলগুলো ঘন ঘন তার ছবি দেখাতে শুরু করল এবং নানারকম কাহিনি শুরু করল সাজাতে। একটা সময়ে এমন অবস্থা হলো অনেকেই দাবি তুলল, গান না থাকার বিষয়ে দেশের বাইরের চরমপন্থীদের সাথে সরকারের সম্ভবত কোনো যোগসাজশ আছে। নিশ্চয়ই ষড়যন্ত্র করে সমস্ত গান সরিয়ে ফেলা হয়েছে। নয়তো কোনো এক গোপন ভাইরাসের মাধ্যমে গান বা সুর নিয়ে মানুষের শ্রবণক্ষমতা নষ্ট করা হয়েছে। একে একে অনেকেই এই দাবিতে সম্মতি জানিয়ে আন্দোলন শুরু করল। এমনকি আজীবন সংগীত ঘৃণা করা ব্যক্তিটিও তখন গণমাধ্যমে বলতে শুরু করল, পৃথিবী থেকে গান সরিয়ে দেওয়ার অধিকার কোনো রাজনৈতিক দলের থাকতে পারে না। বাধ্য হয়ে তখন সংস্কৃতি মন্ত্রী মিস্টার ইয়োলোকে খুঁজে আনার জন্য পুরস্কার ঘোষণা করলেন। এবং মিডিয়াকে জানালেন, সরকার এ বিষয়ে অবুঝ শিশুর মতো নিষ্পাপ। সবকিছুর জন্য দায়ী মিস্টার ইয়োলো। সে-ই সব গান চুরি করে নিয়ে গেছে। এখন আত্মগোপন করে সরকারকে বিপদে ফেলে সরকারের পতন চাইছে। এসব আসলে খুব বড় একটি যুদ্ধের আভাস। যেকোনো মূল্যেই তাই লোকটিকে খুঁজে আনতে হবে। যে তাকে খুঁজে আনতে পারবে তার জন্য থাকবে বিরাট অংকের পুরস্কার।

মিস্টার ইয়োলোকে খুঁজে বের করতে এরপর অজস্র মানুষ হয়ে থাকবে মরিয়া। কিন্তু আমি বাদে কেউ খুঁজে পাবে না তাকে। শুধু আমিই জানব সে কোথায় আছে। লোকালয় থেকে বহুদূরে গহন অরণ্যের ভেতরে, পাহাড়ের কাছাকাছি এক সন্ধ্যায় আমি মুখোমুখি হব তার। মিস্টার ইয়োলোর গায়ে সেদিন জড়ানো থাকবে একটা ঘিয়ে রঙের চাদর। তার মাথার ধবধবে সাদা চুলে সন্ধ্যাবেলার শিশির ঝরে পড়বে খুব নিঃশব্দে। সে বিষণ্ণ ভঙ্গিতে বসে থাকবে বিশাল বড় একটি গাছের নিচে। সেদিন আকাশে কোনো পাখি থাকবে না। থাকবে না ঝিঁঝি পোকাদের ডাক। আমি আড়াল থেকে তার পাশে গিয়ে বসব। আমার উপস্থিতির চেনা ঘ্রাণে মিস্টার ইয়োলো ছোট একটা নিশ্বাস ফেলে বলবে,
কখন এলে? মাঝে কিছুদিন তোমাকে দেখিনি।
তার কথাটা এড়িয়ে গিয়ে আমি প্রশ্ন করব,
কাউকে শেষ পর্যন্ত বললে না কেন আমার কথা?
আমাকে কোনো উত্তর না দিয়ে মিস্টার ইয়োলো কিছুক্ষণ তার ঘিয়ে রঙের চাদরের ভেতরে হাত গুটিয়ে বসে থাকবে। তারপর যখন আমি প্রায় হাল ছেড়ে দেব, সে হয়তো আমার কথার কোনো জবাব দেবে না, ঠিক তখনই সে বলবে,
কারণ আমি চেয়েছিলাম, তোমাকে কেউ খুঁজে বের করুক। নতুন করে আবিষ্কারের মতো। কারণ আর কিছু তো অবশিষ্ট নেই। শুধু তুমিই টিকে আছ। পৃথিবীর একমাত্র জীবন্ত গান। এত সহজে তোমাকে তুলে দিই কীভাবে বলো?
আমি তখন তাকে কথা শেষ করতে না দিয়ে বলব, দীর্ঘদিন ধরে আমি তোমাকে একটা কথা বলিনি। আজ বলতে চাই।
কী কথা?
এতদিন তুমি জেনে এসেছ পৃথিবীতে একটি মাত্র গান টিকে থাকবে। কিন্তু আসলে এই তথ্যটা পুরোপুরি ঠিক না। আমার মাঝে আসলে একটি গানেরই দুইটি সুর আছে। অনেকটাই শ্রোয়েডিঙ্গারের বিড়ালের থিওরির মতো। বাক্সে আটকে থাকা বিড়ালটির পরিণতি যেমন দুই রকম হতে পারে, একইভাবে আমার বিষয়টিও তাই। যখনই কেউ আমাকে একবার শুনে ফেলবে, তখনই অন্য সুরটি যাবে মুছে।
আমার কথা শেষ হওয়ার সাথে সাথেই দূরে কোথাও যেন মেঘ ডাকল। মিস্টার ইয়োলো তৃষ্ণার্তের মতো সেদিকে সমস্ত মনোযোগ ঢেলে দিল। তারপর, হঠাৎ কিছু মনে পড়ে যাওয়ার মতো ভঙ্গিতে বলল,
শেষ পর্যন্ত কোন গানটি টিকে গেল আমি নিজেও তো সেই উত্তরটা জানি না। তুমি কি আমাকে তা জানাতে চাও?
আমি শান্ত স্বরে বললাম, আফ্রিকার খুব ছোট্ট একটি দেশের গান। লোকসংগীত। গভীর রাতে শিশুদের ঘুম পাড়াতে হলে এই গানটি দ্রুতলয়ে গাইত ওদের মা। তখন গানটি শুনলে যে কারো মন শান্ত হয়ে যেতে বাধ্য। কেউ মারা গেলেও সেখানে এই একই গান গাওয়া হতো। কিন্তু একটু ভিন্নভাবে। আরেকটু ধীরে। থেমে থেমে। তখন সেই গানটা শুনলে মনে জেগে উঠত তীব্র বেদনা। মনে হতো, বেঁচে থেকে এই গান শোনার চেয়ে হয়তো মৃত্যুই ভালো।
এটুকু শুনে মিস্টার ইয়োলো একটা দীর্ঘশ্বাস ফেলল। আবার কোথাও যেন মেঘ ডেকে উঠল। চারপাশে জেগে উঠল বৃষ্টি নামার কোমলতা। আমি তখন মিস্টার ইয়োলোকে বললাম,
একবার কেউ আমাকে শুনে ফেললে কিন্তু অন্য সুরের আর কোনো অস্তিত্ব থাকবে না। তুমি এখন আমাকে বলো, তুমি কি আসলেই পৃথিবীর শেষ গানটা শুনতে চাও?
গহন অরণ্যে, মেঘে ঢেকে যাওয়া আকাশ থেকে হঠাৎ তখন বৃষ্টি পড়া শুরু হলোটুপটাপ। আর মনোযোগী কোনো শ্রোতার মতো শুভ্র চুলের বিষণ্ন এক বৃদ্ধ তখন আমাকে ব্যাকুল হয়ে বলল,
হ্যাঁ, আমি গানটা শুনতে চাই

প্রায় অনেক বছর পর এমন কারও সাথে পরিচয়। পরিচয়টুকু পথে কিংবা গলির মাথায়। বাড়ির সামনের বিখ্যাত মিষ্টির দোকানে, ব্যাঙের ছাতার মতো সদ্য গজিয়ে যাওয়া রেস্তরায়। টঙের দোকানে কারও ভীষণ শব্দ করে চায়ে চুমুক দেওয়ায়। ছাদের অলকানন্দা ফুল কিংবা খুলনার ঝপঝপিয়া নদীর তীরে। এতবার পরিচয় কীভাবে হয় ভাবতে পারে সবাই। তবে তা ব্যাখ্যা করা দুর্বোধ্য ও জটিল। তার সাথে দেখা হবার পর থেকেই বারবার, নানা স্থানে হচ্ছে পরিচয়। আমরা দুজন অবশ্য ফেসবুকে বন্ধু নই। ইন্সটাগ্রাম, স্ন্যাপচ্যাট কিংবা টুইটারেও আমরা একে অন্যকে দেখি না। কারণ, আমি খুঁজে দেখেছি সে এসব কিছুই ব্যবহার করে না। তারপরেও কেমন অদ্ভুত জায়গায় আমাদের দেখা হয়ে যায়।
যেমন, মৌনতার ঘরের বারান্দা দিয়ে তার ঘর দেখা যায়। জনমানবশূন্য শহরের মতো সেই মস্ত ঘরে সে বই পড়ে সময় কাটায়। সম্ভবত মৃদু শব্দে শোনে গান। বই পড়ার সময় মাঝে মাঝে অল্প মাথা ঝাঁকায়, যেন গল্পকার ও পাঠক দুটো সে নিজেই। তারপর, ঘরের এ মাথা থেকে ও মাথা হাঁটতে থাকে। তার দেখাদেখি আজকাল আমিও খুব হাঁটতে শুরু করেছি। বাড়ির ছাদে, ঘরের ভেতরে, রাস্তায় কিংবা গলিতে আমি রিকশা না ডেকে, গাড়িতে না চড়ে হাঁটতে থাকি। আমার কেবলই মনে হয় এভাবে হাঁটতে হাঁটতেই আমাদের একদিন সত্যিই পরিচয় হয়ে যাবে। এ যুগে সোশ্যাল নেটওয়ার্কে জুড়ে না থাকলে একে অন্যকে কাছ থেকে দেখার আর উপায় আছে কি? নেই। তাই আমার মাঝে মাঝে মনে হয় আমি মৌনতার ঘরটা ভাড়া নিয়ে থাকি, কিন্তু তা সম্ভব না। সেজন্য ছুটির দিনগুলোতে খুব ভোরে আমি ওর বাসায় চলে যাই। ওদের বারান্দায় অনেক গাছ। বাড়ির নানা পরিত্যক্ত জিনিস সেখানে বস্তাবন্দি করে ফেলে রাখা। এছাড়াও বারান্দার উপরের গ্রিলের এপাশ থেকে ওপাশে টাঙিয়ে দেওয়া তিন, চারটা লম্বা নাইলনের দড়ি। দিন-রাত সেখানে শত শত রঙ-বেরঙের কাপড় শুকাতে দেওয়া হয়। একটা টুল নিয়েও বসার জায়গা নেই। ঠেস দিয়ে দাঁড়ানোর জন্য কোনো ফাঁকা দেয়ালও অনুপস্থিত। এমন একটা জায়গা থেকে আমি তাকে দেখি। বারান্দা দিয়ে তার ঘরের দেয়ালে ক্রিকেট ব্যাট দেখে মৌনতাকে জানিয়েছিলাম। শুনে ও বলেছিল, হয়তো খেলার মাঠ নিয়ে তার অনেক স্মৃতি আছে। সে হয়তো ক্রিকেট খেলতে খুব পছন্দ করে।
শুনে আমারও বলতে ইচ্ছা করল, আমার বাড়ির পাশে একটা মস্ত বড় খেলার মাঠ আছে। আর মাঠ পেরিয়েই একটা ঘন সবুজ পার্ক। সেই পার্কের নির্দিষ্ট বেঞ্চিতে বসলে নাকি অকারণেই সবার মন খারাপ হয়ে যায়। আমার খুব ইচ্ছা করে খেলার মাঠের পাশের এই পার্কের গল্প আমি তাকে শোনাই, কিংবা ঘর থেকে একটা বাজপাখির মতো ছোঁ মেরে তাকে তুলে নিয়ে এসে বলি, চলো দেখে আসি স্টেশনের শেষ ট্রেনটা কোন গ্রামে যায়। কী আছে সেখানে? অনেক অনেক গাছ, শান্ত নদী, লেবু বাগান, বৃষ্টির পর রংধনু আর সন্ধ্যা নেমে আসার আগেই ঝিঁঝি পোকাদের ঘোরলাগা গান!
এসব ছাড়াও, আমি মনে মনে অনেকবার ভাবি তার সাথে হঠাৎ করে কোথাও দেখা হয়ে যাবে নাকি? হয়তো ব্যস্ত নগরীতে ভিড়ের মধ্যে সে হুট করে সামনে এসে খুব পরিচিত ভঙ্গিতে বলবে কেমন আছ? জানি না তখন আমি কী উত্তর দেব। হয়তো পেছন ঘুরে হাঁটতে শুরু করব বিব্রত ভঙ্গিতে। মুগ্ধতা কিংবা প্রেম যে নামই হোক, আমাকে বিব্রত করে খুব। লুকাতে পারি না, আবার চেঁচিয়ে চেঁচিয়ে বলতেও ইচ্ছে করে না। আমি জানি আর অল্প কয়মাস পরেই মৌনতারা এই বাসা ছেড়ে দিবে। এরপর তার সাথে দেখা হবে কীভাবে? জানা নেই। যদি ওর প্লে লিস্টের গানগুলো পেতাম হয়তো গানে গানে একটা সাঁকো তৈরি করে ফেলতাম দুজন। সেখানে আমাদের দেখা হতে পারত। মৌনতা আমাকে প্রায়ই জিজ্ঞেস করে, এই মানুষটাকে নিয়ে তোর পরিকল্পনা কী?
আমি বিশেষভাবে কিছু বলতে পারি না। এই ভালোলাগা, ঘোরলাগা কিংবা আমাদের মাঝে যেন কী মিল আছে ধরনের অনুভূতির পৃথক কোনো সংজ্ঞা আমার কাছে নেই। শুধু জানি তার কথা না ভাবলে মনে হয় এবেলায় আকাশের দিকে তাকানো পাপ। আর মনে হয় সবকিছু এভাবেই থাক। মানিক মিয়া অ্যাভিনিউয়ের পার্ক থেকে গলা বাড়িয়ে দেওয়া ছাতিম ফুলের ঘ্রাণ ছুঁয়ে দিক তার চিবুক। টঙের দোকানের মস্ত বড় কেতলির বিকট হুইসেল আর বাম্পগুলো ঝাপসা করে দিক ওর কালো ফ্রেমের চশমা। আমি শুধু ভুলতে চেষ্টা করে কিছু স্বপ্ন দেখে ফেলি। এই যেমন কিছুদিন আগে এক রাতে দেখলাম, এক বিষাদ জাগানো ল্যাম্পপোস্টের সামনে দাঁড়িয়ে আছে সে। পেছনে চেনাজানা বহু মানুষ। আমি পাশ দিয়ে হেঁটে যাচ্ছিলাম, যাওয়ার সময় অকপটে ছুঁয়ে দিলাম তার হাত। কেউ দেখল না, কেউ জানল না। এরপর চলে গেলাম দূরে, বহুদূরে। শান্ত হয়ে এলো চারপাশ।
আবার স্বপ্নে দেখলাম কোনো এক বইয়ের দোকানে দেখা হয়ে গিয়েছে আমাদের। শেলফের শতশত বইয়ের পাতাগুলোর ভেতর থেকে অনবরত পানি ঝরে একটা নদী হয়েছে। সেই নদীতে অল্প অল্প ঢেউ। ভাসছে অজস্র বই। বইয়ের খোলা পাতার ভেতর থেকে ফুটে উঠেছে কচুরিপানা ফুল। আমরা দাঁড়িয়ে আছি দুজনেই। হঠাৎ কী যেন একটা খুঁজতে চলে গেল ও। আমি একলা দাঁড়িয়ে। আমার পায়ে বাড়ছে জড়তা। যেন ডুবে যাচ্ছি আর আটকে যাচ্ছি কোথাও। মনে হচ্ছে, মাত্র কয়েক সেকেন্ডেই আলো ফুটে উঠবে, আর হারিয়ে যাবে সব। আমি প্রাণপণে চোখ বন্ধ করে রাখার চেষ্টা করতে থাকি। তারপর ভুলে যাই আমি কেন সেখানে আছি। এমন সময় কোথা থেকে আসা এক অচেনা বাতাসে কচুরিপানা ফুলগুলো দুলতে থাকে। আর নিয়ম করে পুড়তে থাকে আমার স্বপ্নের তারাবাতিগুলো।
অফবিট
তারপর?
তারপর আর কিছুই না।
আশ্চর্য! এই সোশিওপ্যাথ ধরনের রহস্যময় মানুষটার সাথে তোর কোনো কথা বা কিছুই হয়নি? বিস্মিত হয়ে প্রশ্ন করে আমার বন্ধু জাহিদ, যাকে আমরা মজা করে জ্যাক বলে ডাকি।
উঁহু। আমি মাথা নাড়ি। আর জ্যাক আমার দিকে একটু সন্দেহজনক দৃষ্টি ফেলে কফিকাপে শব্দ করে চুমুক দেয়।
আমি চুপ করে থাকি। জ্যাককে কীভাবে বলি, মাঝে মাঝে এমন সময় আসে যখন মনে হয় পৃথিবীটা একই সাথে ভয়ংকর সুন্দর এবং প্রচণ্ড বেদনায় ভরপুর। আর তাই, বারান্দায় দাঁড়ালে যখন আচমকা বিপুল বাতাসের ঢেউ এসে সমুদ্রের মতো আমার ওপর আছড়ে পড়ে, তখন আমি দুচোখ বন্ধ করে ফেলি। আজকাল এত দীর্ঘশ্বাস আসে থেকে থেকে যে মনে হয় ঝড় উঠে যাবে আকাশে। গুমোট, গম্ভীর আর ভারী এই শ্বাসের ভার নিতে পারি না।
আমি কীভাবে ওকে বলি, মৌনতারা বাসা ছেড়ে চলে গিয়েছে মাসখানেক হলো। আর আমি তবুও ঘুরেফিরে হেঁটে যাই তার বাড়ির সামনে। আর দাঁড়িয়ে থাকি। তবে এখন সম্ভবত আমি জানি যে, সেও জানে আমি হেঁটে যাচ্ছি। আর সম্ভবত তার সাথে আমার একটা গোপন প্রেম আছে। বাস্তবতায় নিয়ন্ত্রিত এবং ফ্যান্টাসিতে অনিয়ন্ত্রিত এক প্রেম। সেখানে জীবনানন্দ দাশের সোনালি ডানার গাংচিলের সাথে আবুল হাসানের সাদা চামেলি ফুলের দেখা হয়ে যায়। অবাস্তব লাগছে? হ্যাঁ, আমারও এমন লাগে।
সে তোর সাথে যোগাযোগ করার চেষ্টা করেছে কোনো? জ্যাক আরেক কাপ কফির অর্ডার দিয়ে আমার পাশে বসতে বসতে বলে। আমি প্রমাদ গুনি। নিশ্চয়ই এটা মৌনতার কাজ। বাড়ি বদলের পর থেকে আমি এখনও ওদের আগের বাড়ির সামনে নিয়মিত যাই এটা বোঝার পর সে অতিরিক্ত চিন্তায় পড়ে গিয়েছে। আমার দৃঢ় বিশ্বাস সেই কিছু একটা জ্যাককে বলেছে, আর তাই সবসময় নিজের প্যাচানো দুনিয়ায় ব্যস্ত থাকা বন্ধুটি হঠাৎ করেই বেশ সময় দিচ্ছে আমাকে। এমন গ্যাড়াকলে পড়ে নিজেকে নিজেরই লাথি মারতে ইচ্ছে হয়।
কফিশপের বাইরের স্বচ্ছ কাঁচে ঘনিয়ে আসে ছায়া। আকাশে বেশ মেঘ করছে। বখাটে বাতাস রাস্তায়। ধুলা আর ছেঁড়া কাগজ অহেতুক উড়ছে এলোমেলো। আমি আনমনা হই আর জ্যাকের চেহারা ঝাপসা হয়ে আসে ক্রমশ। আজকাল আমার তাকে নিয়ে ভাবতে আরও ভালোলাগে। চোখ বন্ধ করলে মনে হয় সে ভীষণ কাছে। এই তো পাশে। চোখ খুললে হারিয়ে যায় সব। এমন তো মনে হয়নি আগে কোনোদিন, বরং আমি অনেকটাই ঠেকে শেখা ও টুকে নেওয়া একলা মানুষ। একটা সময় ছিল যখন শামুকের মতো খুব গুটিয়ে থাকতাম, কিন্তু এই কর্পোরেট কালচার আর সিজিআইতে ভরপুর সেলুলয়েড পৃথিবী আমাকে বদলে দিয়েছে অনেকটুকু। এ কারণে মাঝে মাঝে ইচ্ছে করে নিহিলিস্ট হই। নিহিলিজম চর্চাই হবে আমার এগিয়ে যাওয়া। নিহিল অর্থ যেমন কিছুই না আমিও তেমন কিছুতেই কিছু যায় আসে না ধরনের জগতে থাকব। তবে কোথাও যেন তবুও কি বাকি থেকে যায়, সে কারণেই আমি হয়তো নানা জায়গায়, নানা মানুষের মাঝে গল্প খুঁজে বেড়াই। তবে এই পৃথিবীর ৭,৭৮০ মিলিয়ন মানুষের মাঝে হুট করে উল্টা কেউ আমারই গল্পে চলে আসবে, আমার সাথে বসবাস করতে শুরু করবে তা ভাবতে পারি না। তাই যেখানে তার সাথে আমার তিন থেকে পাঁচ মিনিটের জন্যও কোনোদিন মুখোমুখি আলাপ হয়নি, তবুও কীভাবে তাকে নিয়েই এতকিছু ভাবছি, এই ভেবে নিজের মাথার চুল ছিঁড়ে ফেলতে ইচ্ছে করে। মনের মধ্যে প্রশ্ন ঘোরে, আমাদের মাঝে ক্লিক করলটা কোথায়?
জ্যাকের দ্বিতীয় কাপ কফি চলে আসে। এবার দেখতে পাই আমার জন্য বাটারস্কচ আইসক্রিম অর্ডার করেছিল ও। ওয়াফেলের ভেতর থেকে মোলায়েম আইসক্রিম উঁকি দিয়ে বলে, হাউডি! কফি হাতে নিয়ে স্মোকিং জোনের দিকে যেতে ইশারা করে ও। আমি ওর পিছু নিই। কী কী যেন বলতে থাকে, আমার কানে আসে না। না শুনেই মাথা নাড়ি।
তুই কোনো কথাই শুনছিস না তাই না? প্রায় ধমকে বলে ওঠে আমার সুদর্শন বন্ধু। আমি শূন্য চোখে তাকাই।
আমি তোকে বললাম, অফিসে এবার প্রমোশন লিস্টে আমার নাম আসেনি। তুই মাথা নাড়লি যেন এটা খুব স্বাভাবিক। বললাম, বাড়ি বদলাব, নতুন ফ্ল্যাট খুঁজছি, তুই উত্তর দিলি না। এরপর স্মোকিং জোনে আসতে আসতে বললাম, আমার বসের বউয়ের সাথে আমার ওয়ান নাইট স্ট্যান্ড হয়েছে। মিড লাইফ ক্রাইসিসে ভোগা মহিলা এখন আমার পিছু ছাড়ছে না। এত চরম কথা শুনে তুই শুধুই মাথা নাড়লি। হয়েছেটা কী তোর?
আমি থতমত খেয়ে যাই। প্রাণপণে মনোযোগ ফিরিয়ে আনতে মনে মনে নার্সারির একটা হাস্যকর ছড়া কাটি,

অল্পক্ষণে ধাতস্থ হই। তারপর জ্যাককে শান্ত করার জন্য বলি, আইসক্রিমটা দারুণ। আর ওয়ান নাইট স্ট্যান্ড শুনলে আমি আগে ভাবতাম ছেলেমেয়ে খোলা আকাশের নিচে দাঁড়িয়ে কিস করেছে। এখন বুঝি এর মাহাত্ম। তোর প্রমোশন কি এ জন্যই আটকে গিয়েছে? নির্মমভাবে নিজের গালের ফ্রেঞ্চ কাট দাড়ি চুলকাতে চুলকাতে ও বলে, আসলে রাতে থাকিনি। ডিনারে গিয়েছিলাম শুধু। ডিনার থেকে অন্যকিছু হয়ে যেতে পারে বুঝতে পেরে এড়িয়ে চলে আসছি, কিন্তু মহিলা পিছু ছাড়ছে না। তুই আমার কথাকে পাত্তা দিচ্ছিলি না বলে চাপাবাজি করলাম, কিন্তু লাভ কী? তুই তো দেখছি মঙ্গল গ্রহের বাসিন্দা হয়ে আছিস। যাই হোক, আমি বের হব একটু পর। যাওয়ার আগে তোকে বাড়ির কাছে নামিয়ে যাব?
আমি সবগুলো দাঁত বের করে মাথা ঝাঁকাই। খানিক পরেই অল্প বৃষ্টির মাঝে আমি ওর বাইকের পেছনে উঠে বসি।
সাবধানে বস। পড়িস না আবার। সিরিয়াস কণ্ঠে বলে জ্যাক। আর মিনিট দুয়েকের মাঝে হালকা ঝাঁকুনি দিয়ে শো করে উড়ালপঙ্খীর মতো চলতে শুরু করে ওর বাইক। জ্যামের চোখ ফাঁকি দিয়ে বাইকের এঁকেবেঁকে যাওয়া, সাথে প্রবল বাতাস, একটু-আধটু বৃষ্টি আমার মনের গুমোট ভাব অনেকটুকুই দূর করে দেয়।
আমি আকাশের দিকে মুখ তুলে চোখ বুজি। সাথে সাথে এটাও খেয়াল রাখি যেন পড়ে না যাই। তবে মানিক মিয়া অ্যাভিনিউয়ের কাছে পৌঁছাতেই আবার আনমনা হই। এখানের ছাতিমগাছটা কি আমার কথা রেখেছে? আমার কথা ভেবে বকুলের ঘ্রাণ সেই মানুষটার পিছু নিয়েছে তো? সে কি জানে, নিজেকে ডুবিয়ে রাখতে আমি এখন এত কবিতা পড়ি, এত বই পড়ি যে মাথা বনবন করে ঘুরতে থাকে। সারাক্ষণ পেছনে বাজতে থাকে নানারকম ইট্রুমেন্টাল মিউজিক। মনে হয়, লিওনার্দো দ্য ভিঞ্চি মোনালিসাকে ভুলে আমার দিকে তাকিয়ে হাসছে ঠা ঠা করে। আর এই স্টুপিড হৃদয় তার কথা ভাবতে ভাবতে আমার চোখে আনন্দের বাষ্প এনে দেয়। মনে হয় জাদুর শহর, প্রাণের শহর সব চাপাবাজি। ঢাকা নামের এই প্রাইভেসিহীন শহরে আমি এমন কোনো শূন্য রাজপথ খুঁজে পাব না যেখানে শুধু আমরা দুজন থাকব। তার একটা হাত তুলে এনে চেপে ধরতে পারব না আমার রাত জাগা শুষ্ক গালে। সবখানে শত শত মানুষ। আমরা পালাব কোথায়? তারপর আবার প্রশ্ন জাগে, একই রকম দেখতে দুই হাত, দুই পা, ২০৬টা হাড়, একটা হৃদয়, নাক, কান, গলা সমেত একাছের মানুষদের মাঝে আমার কেন তার সাথেই একটা গাঢ় যোগসূত্র শুরু হলো? এই অতি পুরাতন কিন্তু আধুনিক, আধ্যাত্মিক ব্যাপার শুরু করল কে? আমি নাকি সে?
এখানে নামাই। বাকি পথটুকু হেঁটে যেতে পারবি নাকি রিকশা নিবি? আমার বাড়ির সামনের মূল সড়কে এসে জিজ্ঞেস করে জ্যাক। আমি বাস্তবে ফিরি। এক গাল হেসে বলি, এটুকু পথ, হেঁটেই যাব।
সাবধানে যা। আর আমি রাতে ফোন করে কথা বলছি আবার তোর বিষয়ে। চোখ পাকিয়ে বলে ও। আমি মনে মনে বলি, নো ওয়ে। তবে মুখে বলি, কল করিস। আমি রাতে জেগেই থাকি।
মাথায় হেলমেট ঠিক করে একটা স্যালুট দেওয়ার ভঙ্গি করে বিদায় নেয় ও। আর খুব ধীর পায়ে আমি বাড়ির দিকে হাঁটতে থাকি। মূল সড়ক থেকে বাড়ি ফেরার এই পথটুকু আমার খুব চেনা, খুব আপন। বাড়ি থেকে ক্রমশ ফ্ল্যাটবাড়ি হয়ে ওঠা কৃত্রিম দালান, ওষুধের দোকানের পাশের নর্দমা, মুদি দোকানের অলস আনিস চাচা, একটা জারুল, দুইটা কৃষ্ণচূড়াগাছ আর পিচঢালা মসৃণ অথচ সরু পথ আমার খুব পরিচিত। কত কত বছর ধরে এখানে আমি পায়ের ছাপ ফেলে যাচ্ছি। বাড়ি ফিরছি, বাড়ি ছাড়ছি। ওদের মতো করে এই শহরের আর কোনো পথ কি আমাকে চেনে? অবশ্য মৌনতাদের বাড়ির সামনের পথটুকু আজকাল আমাকে একটু একটু করে চিনতে শুরু করেছে। সে পথকে কি আমি প্রশ্ন করতে পারি, কেন দিনের খুব ক্ষণস্থায়ী কিছু মুহূর্তে আমার দেজা-ভু হয়? কেন মনে হয় তার সাথে আমার হয়তো পরিচয়টা আগেই ছিল। কথা হয়েছিল, দেখা হয়েছিল, কিন্তু আসলে তো এসব কিছু হয়নি। আমার মস্তিষ্কের টেম্পোরাল লোব কেন আমার সাথে এমন বেইমানি করছে? কেন পৃথিবীর সব ফুলের রঙ আমার কাছে হয়ে যাচ্ছে তীব্র সুন্দর? কেন বহু দূরে অচেনা কোনো পাখি ডেকে গেলেও আমার সমস্ত ইন্দ্রিয় প্রচণ্ড সচেতন হয়ে ওঠে? মধ্যরাতে ঝিঁঝি পোকারা একসাথে কোরাস গাইতে শুরু করলে কেন ইচ্ছে হয় আমি ওদের মাঝে গিয়ে মুখ ডুবিয়ে ঘুমিয়ে থাকি? ঘুম ভেঙে যায় মাঝরাতে, আর ভাবি, এই অবেলায় সে করছে কী? তারপর আবার মনে হয়, আমাদের ক্লিক করল কোথায়? কিউপিড় কি সত্যি আছে পৃথিবীতে? বিকট শব্দে হর্ন বাজিয়ে একটা গাড়ি চলে যায় আমার পাশ দিয়ে। আর ঠিক তখনই ব্যাগে থাকা মোবাইল ফোনটা বেজে ওঠে। সম্বিৎ ফিরে আসে আমার। বাসা থেকে ফোন। কলটা ধরে মৃদু স্বরে বলি, আর দুই মিনিট লাগবে।
হাতঘড়ি দেখি। রাত প্রায় আটটা। এ সময় সেও কি বাইরে থেকে নিজের বাড়ি ফেরে? আবার এমন কি হতে পারে, আমার যা হচ্ছে তা হলো প্যারালাল ইউনিভার্সের সংঘাত। অর্থাৎ, আমরা এ জগতে অচেনা হওয়ার পোশাক পরে আছি আর অন্য জগতে একসাথে বইয়ের দোকানে খুব ঘুরছি। সে কারণেই তার প্রতি আমার এত টান। আমার ইচ্ছে করে সে যখন খাবার খাবে, আমি সেই খাবারের দারুণ কোনো স্বাদ হয়ে তার মাঝে থাকি। সে যখন প্রিয় গান শোনে, সেই গানের সুর হয়ে কানের ভেতর প্রবেশ করি। কিংবা, আমি তার কোনো বেদনার স্মৃতি হই। সে যখন কাঁদবে, সেখানে আমিই কারণ হব। আবার মোবাইলটা বেজে ওঠে। আমি কলটা কেটে দিয়ে মাথা ফাঁকা করতে করতে দ্রুত পা চালাই।
নিজের ঘরে এসে ক্লান্ত লাগে খুব। কাঁধের ব্যাগ ছুঁড়ে ফেলি বিছানায়। তারপর সোজা চলে যাই শাওয়ার নিতে। অনবরত মাথার উপর বৃষ্টির মতো ঝরে যাওয়া এই জলের সাথে আমার একান্ত সময়। এই সময়টা আমি সবচেয়ে বেশি বিচ্ছিন্ন। থাকতে পারি সবকিছু থেকে। প্রতিটি জলের ফোঁটা আমার ক্লেদ, ক্লান্তি আর বিষণ্ণতা মুছতে থাকে। দীর্ঘ সময় তাই অকারণেই ঝরনার নিচে দাঁড়িয়ে থাকি। প্রায় মিনিট চল্লিশেক পর বের হই। হালকা লাগে ভীষণ। ডাইনিংটেবিল থেকে প্লেটে অল্প কিছু খাবার নিয়ে নিজের ঘরে চলে এসে একটা সিরিয়াল ছেড়ে দিই। আসলে ওটায় মন নেই শুধুই সফট নয়েজের জন্য চালিয়ে রাখা। আশা করছি জ্যাক রাতে ফোন করবে না; প্রাক্তন প্রেমিকা, অফিসের ক্যাচাল নিয়ে এমনিতেই সে সবসময় খুব চাপে থাকা মানুষ। আজ বহুদিন পর দেখা হলো, আগে প্রতি সপ্তাহেই আজ্ঞা হতো। সেই দিনগুলো হারিয়ে গেলেও বন্ধুত্ব ঠিকই টিকে আছে। জানি না মৌনতা আমাকে নিয়ে ঠিক কতটুকু বলেছে ওকে। তবে, আমার নিজের কথা কাউকে বলতে ভালো লাগে না। একদমই না।।
এরচেয়ে মনে মনে তার সাথে কথা বলা ভালো। আমি কি তার সাথে কথা বলতে যাব? একদিন সরাসরি সামনে গিয়ে বলে বসব, আমাদের কথা বলা উচিত। সে নিশ্চয়ই চোখেমুখে বিশাল বড় প্রশ্নবোধক চিহ্ন এঁকে ফেলবে। আর আমাকে পালানোর পথ খুঁজতে হবে। নাকি কোনো পাঞ্চ লাইন দিয়ে জিজ্ঞেস করব, হ্যালো, তুমি কি কোনো বিখ্যাত ব্ল্যাক কফি? তা না হলে তোমাকে ভাবলে আমার ঘুম আসে না কেন? ছিঃ! খুব বাজে ছিল। এসব কেন ভাবছি? বাদ, সব বাদ। বরং পরিকল্পনা করি, আজকে আগে আগে ঘুমিয়ে যেতে চেষ্টা করব। তবে তা সম্ভব হয় না, আমাকে ভুল প্রমাণ করে, ঠিক মধ্যরাতে জ্যাক ফোন করে। ওর কলটা ধরব না ভেবেও ধরে ফেলি।
তুই কী কিছু বলবি আমাকে আর ওই বিষয়ে? ফোন করেই গম্ভীর স্বরে বলে জ্যাক। কিছুক্ষণ চুপ করে থাকি।
কিছু তো বল। হালকা লাগবে। ওই বিখ্যাত সিনেমাটা দেখিসনি, যেখানে প্রশ্ন করা হয় মানুষ নিজের গোপন কথা কাউকে বলতে না পারলে কী করবে? উত্তর দেওয়া হয়, শহরের শেষপ্রান্তের কোনো গাছের ভেতর গর্ত করে, সেখানে ফিসফিস করে নিজের মনের কথা বলে গর্তটা মাটিচাপা দিয়ে বন্ধ করে দিবে। তোর তো এত খারাপ দিন আসেনি। আমাকেই একটা গাছ হিসেবে ধরে নিয়ে কিছু তো বলতে পারিস। বলতে বলতে জ্যাকের কণ্ঠ নরম হয়ে আসে কিছুটা।
আমিও ঢোক গিলি, সময় নিই।
তারপর বিড়বিড় করে বলি, আমার রোজকার কাজে সে নিয়ত আসা-যাওয়া করতে থাকে।
আর? প্রশ্ন করে জ্যাক। আমি চুপ করে যাই। আর মনে মনে ভাবি, এভাবেই তাকে নিয়ে প্রাণপণে অভ্যস্ত হতে চেষ্টা করছি। যেভাবে আমি প্রথম অভ্যস্ত হয়েছিলাম যখন আমাকে মাইনাস পাওয়ারের চশমা নিতে হয়েছিল। আগে আমি ভাবতাম চশমা একটা কদাকার বস্তু, মানুষের চোখ হবে বাহুল্য ছাড়া। অথচ আশ্চর্যের বিষয়, চশমাটা আমার চেহারায় মানিয়ে গেল। গত পনের বছরে সেই বাহুল্যকে আমি আপন করে নিয়েছি। তবে আমার চশমা আমাকে পীড়া দেয় না। সে দেয়। আমার খালি মনে হয় সেও আমাকে দেখে, শুধু দেখে। সে কি অন্যজগতে আটকা পড়া মানুষ? কথা বলতে পারে না? তবে সে কথা বলতে আসলে হয়তো আমি ইশারায় বলতাম, সসসসস তারপর তার কপালের সাথে নিজের কপাল ঠেকিয়ে চুপচাপ বসে থাকতাম কয়েকঘন্টা। আমাদের হয়তো তখন কথা হতো, কিন্তু হতো না কোনো শব্দ। এমন যোগাযোগ চলত যা শুধু আমরাই শুনতাম।
হ্যালো, শুনতে পাচ্ছিস? কথা বলছিস না কেন? ফোনের অন্যপাশ থেকে ডাকতে থাকে আমার চিন্তিত বন্ধু। আমি তবুও চুপ করে থাকি।
আমার সাথে কথা বল। মৌনতা আমাকে সব বলেছে। এসব ফ্যান্টাসি থেকে বের হয়ে আয়। ঠান্ডা স্বরে বলে ও।
কী বলেছে? ফিসফিস করে জিজ্ঞেস করি আমি। যা বলার বলেছে, তুই হয় আমাকে সব বলে নিজেকে হালকা কর। নয়তো মাথা থেকে সব ঝেড়ে দে। এসব কিছুই নেই।
নেই মানে? খেই হারিয়ে ফেলার মতো প্রশ্ন করি আমি।
নেই, এমন কোনো মানুষ নেই। ও বাসাটা খালি। বহুদিন থেকেই। মৌনতা আগেই বলেছে তোকে, তুই একাই নানাকিছু ভেবে যাচ্ছিস। এসব তোর নিজের প্যারাকজমের প্যারা। নিজের কল্পজগৎ। বাদ দে। আমি জানি চেষ্টা করলেই পারবি।
আমার মাথায় উঠে যায় ঝড়। একটা তুমুল কালো মেঘময়, বিষণ্ণ ঝড়। সেই ঝড়ে জ্যাকের কথা আবছা হয়ে আসে। আমি শুধু ভাবি, আমার আজকাল খুব ঘুম পায়, কিন্তু শান্তিমতো ঘুমাতে পারি না। সেকি শিশুর মতো ঘুমায়? আমি কল্পনা করতে চেষ্টা করি এবং বুঝি, যে যাই বলুক, বোধ থেকে বোধের, সুর থেকে সুরের আর ঠিক-বেঠিকের সীমারেখা পেরিয়ে যে গাঢ় সবুজ মাঠ আছে, সেখানে তার। সাথে আমার যোগসূত্র। সে আমাকে দেখেছে কিন্তু আসলে শুধু আমাকে দেখেনি, সে আমার ভেতরের বইটার হার্ড কভারে হাত বুলিয়ে পড়ার জন্য পাতা উলটে ফেলেছে। আর পৃথিবীর সবচেয়ে শক্ত লকারে রেখে দেওয়া সেই বই কেউ দেখে ফেলেছে বুঝতে পেরে আমি ভেতরে ভেতরে থতমত খেয়ে কেঁপে উঠেছি। আমি তার হাত ধরতে চাই চাহিদা থেকে না, তার সাথে যোগাযোগ করতে, অনুভব করতে। কপালের সাথে কপাল ঠেকাতে চাই চিন্তাগুলো ছড়িয়ে দিতে। একটা। মন্থর, স্পন্দিত নদীর মতো।
হ্যালো তুই ঠিক আছিস? কথা বল প্লিজ। জ্যাক আবার ডেকে যায়।।
আমি কিছুই শুনি না। হ্যাঁ, হয়তো ওরা ঠিক। আসলে হয়তো তার সাথে। আমার কিছুই নেই। আসলে এই পৃথিবীতে সে নেই। মৌনতার উল্টা দিকের বাসাটা বরাবর খালিই ছিল। সেখানে গেলে সবাই হয়তো দেখতে পাবে, ভাড়াটিয়া চাই নামে ঝুলছে বিবর্ণ কোনো সাইনবোর্ড। এইসব আমার ঘুণে ধরা মস্তিষ্কের প্যারাকজম। আমার লিখতে না পারা ভালোবাসার ১০০ সনেট। আমার আশ্চর্য সাম্রাজ্য, সুখী ফানুস। তাতে কী? আমার জন্য তো এসব সত্যি। ভীষণ সত্যি। আর তাই এই প্রত্যাখ্যাত হওয়ার খালি খালি ভাব নিয়ে যখন আমি হাওয়ায় ভেসে যাওয়া কোনো বিষণ্ণ শুকনো পাতার মতো উড়তে থাকি, তখনই জেনে যাই আমাদের মাঝে যোগসূত্রটা আসলে কোথায় এবং কীভাবে? জেনে যাই, বনভূমি লোকালয় থেকে কেন এত দূরে থাকে। হ্যাঁ, ঠিক সে কারণে, সেই একই কারণে সে আর আমি পাশাপাশি থাকি; কাছাকাছি থাকি
ফোনের অপর প্রান্ত থেকে আমাকে আমার কাছের কেউ বার বার ডেকে যায়। আমি উত্তর দিই না। বরং, দূরের কারও জন্য আমি সবকিছু ছেড়ে তার সাথেই জলের মতো ঘুরতে থাকি।
প্যারাকজম
সাঁকো
প্রায় অনেক বছর পর এমন কারও সাথে পরিচয়। পরিচয়টুকু পথে কিংবা গলির মাথায়। বাড়ির সামনের বিখ্যাত মিষ্টির দোকানে, ব্যাঙের ছাতার মতো সদ্য গজিয়ে যাওয়া রেস্তরায়। টঙের দোকানে কারও ভীষণ শব্দ করে চায়ে চুমুক দেওয়ায়। ছাদের অলকানন্দা ফুল কিংবা খুলনার ঝপঝপিয়া নদীর তীরে। এতবার পরিচয় কীভাবে হয় ভাবতে পারে সবাই। তবে তা ব্যাখ্যা করা দুর্বোধ্য ও জটিল। তার সাথে দেখা হবার পর থেকেই বারবার, নানা স্থানে হচ্ছে পরিচয়। আমরা দুজন অবশ্য ফেসবুকে বন্ধু নই। ইন্সটাগ্রাম, স্ন্যাপচ্যাট কিংবা টুইটারেও আমরা একে অন্যকে দেখি না। কারণ, আমি খুঁজে দেখেছি সে এসব কিছুই ব্যবহার করে না। তারপরেও কেমন অদ্ভুত জায়গায় আমাদের দেখা হয়ে যায়।
যেমন, মৌনতার ঘরের বারান্দা দিয়ে তার ঘর দেখা যায়। জনমানবশূন্য শহরের মতো সেই মস্ত ঘরে সে বই পড়ে সময় কাটায়। সম্ভবত মৃদু শব্দে শোনে গান। বই পড়ার সময় মাঝে মাঝে অল্প মাথা ঝাঁকায়, যেন গল্পকার ও পাঠক দুটো সে নিজেই। তারপর, ঘরের এ মাথা থেকে ও মাথা হাঁটতে থাকে। তার দেখাদেখি আজকাল আমিও খুব হাঁটতে শুরু করেছি। বাড়ির ছাদে, ঘরের ভেতরে, রাস্তায় কিংবা গলিতে আমি রিকশা না ডেকে, গাড়িতে না চড়ে হাঁটতে থাকি। আমার কেবলই মনে হয় এভাবে হাঁটতে হাঁটতেই আমাদের একদিন সত্যিই পরিচয় হয়ে যাবে। এ যুগে সোশ্যাল নেটওয়ার্কে জুড়ে না থাকলে একে অন্যকে কাছ থেকে দেখার আর উপায় আছে কি? নেই। তাই আমার মাঝে মাঝে মনে হয় আমি মৌনতার ঘরটা ভাড়া নিয়ে থাকি, কিন্তু তা সম্ভব না। সেজন্য ছুটির দিনগুলোতে খুব ভোরে আমি ওর বাসায় চলে যাই। ওদের বারান্দায় অনেক গাছ। বাড়ির নানা পরিত্যক্ত জিনিস সেখানে বস্তাবন্দি করে ফেলে রাখা। এছাড়াও বারান্দার উপরের গ্রিলের এপাশ থেকে ওপাশে টাঙিয়ে দেওয়া তিন, চারটা লম্বা নাইলনের দড়ি। দিন-রাত সেখানে শত শত রঙ-বেরঙের কাপড় শুকাতে দেওয়া হয়। একটা টুল নিয়েও বসার জায়গা নেই। ঠেস দিয়ে দাঁড়ানোর জন্য কোনো ফাঁকা দেয়ালও অনুপস্থিত। এমন একটা জায়গা থেকে আমি তাকে দেখি। বারান্দা দিয়ে তার ঘরের দেয়ালে ক্রিকেট ব্যাট দেখে মৌনতাকে জানিয়েছিলাম। শুনে ও বলেছিল, হয়তো খেলার মাঠ নিয়ে তার অনেক স্মৃতি আছে। সে হয়তো ক্রিকেট খেলতে খুব পছন্দ করে।
শুনে আমারও বলতে ইচ্ছা করল, আমার বাড়ির পাশে একটা মস্ত বড় খেলার মাঠ আছে। আর মাঠ পেরিয়েই একটা ঘন সবুজ পার্ক। সেই পার্কের নির্দিষ্ট বেঞ্চিতে বসলে নাকি অকারণেই সবার মন খারাপ হয়ে যায়। আমার খুব ইচ্ছা করে খেলার মাঠের পাশের এই পার্কের গল্প আমি তাকে শোনাই, কিংবা ঘর থেকে একটা বাজপাখির মতো ছোঁ মেরে তাকে তুলে নিয়ে এসে বলি, চলো দেখে আসি স্টেশনের শেষ ট্রেনটা কোন গ্রামে যায়। কী আছে সেখানে? অনেক অনেক গাছ, শান্ত নদী, লেবু বাগান, বৃষ্টির পর রংধনু আর সন্ধ্যা নেমে আসার আগেই ঝিঁঝি পোকাদের ঘোরলাগা গান!
এসব ছাড়াও, আমি মনে মনে অনেকবার ভাবি তার সাথে হঠাৎ করে কোথাও দেখা হয়ে যাবে নাকি? হয়তো ব্যস্ত নগরীতে ভিড়ের মধ্যে সে হুট করে সামনে এসে খুব পরিচিত ভঙ্গিতে বলবে কেমন আছ? জানি না তখন আমি কী উত্তর দেব। হয়তো পেছন ঘুরে হাঁটতে শুরু করব বিব্রত ভঙ্গিতে। মুগ্ধতা কিংবা প্রেম যে নামই হোক, আমাকে বিব্রত করে খুব। লুকাতে পারি না, আবার চেঁচিয়ে চেঁচিয়ে বলতেও ইচ্ছে করে না। আমি জানি আর অল্প কয়মাস পরেই মৌনতারা এই বাসা ছেড়ে দিবে। এরপর তার সাথে দেখা হবে কীভাবে? জানা নেই। যদি ওর প্লে লিস্টের গানগুলো পেতাম হয়তো গানে গানে একটা সাঁকো তৈরি করে ফেলতাম দুজন। সেখানে আমাদের দেখা হতে পারত। মৌনতা আমাকে প্রায়ই জিজ্ঞেস করে, এই মানুষটাকে নিয়ে তোর পরিকল্পনা কী?
আমি বিশেষভাবে কিছু বলতে পারি না। এই ভালোলাগা, ঘোরলাগা কিংবা আমাদের মাঝে যেন কী মিল আছে ধরনের অনুভূতির পৃথক কোনো সংজ্ঞা আমার কাছে নেই। শুধু জানি তার কথা না ভাবলে মনে হয় এবেলায় আকাশের দিকে তাকানো পাপ। আর মনে হয় সবকিছু এভাবেই থাক। মানিক মিয়া অ্যাভিনিউয়ের পার্ক থেকে গলা বাড়িয়ে দেওয়া ছাতিম ফুলের ঘ্রাণ ছুঁয়ে দিক তার চিবুক। টঙের দোকানের মস্ত বড় কেতলির বিকট হুইসেল আর বাম্পগুলো ঝাপসা করে দিক ওর কালো ফ্রেমের চশমা। আমি শুধু ভুলতে চেষ্টা করে কিছু স্বপ্ন দেখে ফেলি। এই যেমন কিছুদিন আগে এক রাতে দেখলাম, এক বিষাদ জাগানো ল্যাম্পপোস্টের সামনে দাঁড়িয়ে আছে সে। পেছনে চেনাজানা বহু মানুষ। আমি পাশ দিয়ে হেঁটে যাচ্ছিলাম, যাওয়ার সময় অকপটে ছুঁয়ে দিলাম তার হাত। কেউ দেখল না, কেউ জানল না। এরপর চলে গেলাম দূরে, বহুদূরে। শান্ত হয়ে এলো চারপাশ।
আবার স্বপ্নে দেখলাম কোনো এক বইয়ের দোকানে দেখা হয়ে গিয়েছে আমাদের। শেলফের শতশত বইয়ের পাতাগুলোর ভেতর থেকে অনবরত পানি ঝরে একটা নদী হয়েছে। সেই নদীতে অল্প অল্প ঢেউ। ভাসছে অজস্র বই। বইয়ের খোলা পাতার ভেতর থেকে ফুটে উঠেছে কচুরিপানা ফুল। আমরা দাঁড়িয়ে আছি দুজনেই। হঠাৎ কী যেন একটা খুঁজতে চলে গেল ও। আমি একলা দাঁড়িয়ে। আমার পায়ে বাড়ছে জড়তা। যেন ডুবে যাচ্ছি আর আটকে যাচ্ছি কোথাও। মনে হচ্ছে, মাত্র কয়েক সেকেন্ডেই আলো ফুটে উঠবে, আর হারিয়ে যাবে সব। আমি প্রাণপণে চোখ বন্ধ করে রাখার চেষ্টা করতে থাকি। তারপর ভুলে যাই আমি কেন সেখানে আছি। এমন সময় কোথা থেকে আসা এক অচেনা বাতাসে কচুরিপানা ফুলগুলো দুলতে থাকে। আর নিয়ম করে পুড়তে থাকে আমার স্বপ্নের তারাবাতিগুলো।
অফবিট
তারপর?
তারপর আর কিছুই না।
আশ্চর্য! এই সোশিওপ্যাথ ধরনের রহস্যময় মানুষটার সাথে তোর কোনো কথা বা কিছুই হয়নি? বিস্মিত হয়ে প্রশ্ন করে আমার বন্ধু জাহিদ, যাকে আমরা মজা করে জ্যাক বলে ডাকি।
উঁহু। আমি মাথা নাড়ি। আর জ্যাক আমার দিকে একটু সন্দেহজনক দৃষ্টি ফেলে কফিকাপে শব্দ করে চুমুক দেয়।
আমি চুপ করে থাকি। জ্যাককে কীভাবে বলি, মাঝে মাঝে এমন সময় আসে যখন মনে হয় পৃথিবীটা একই সাথে ভয়ংকর সুন্দর এবং প্রচণ্ড বেদনায় ভরপুর। আর তাই, বারান্দায় দাঁড়ালে যখন আচমকা বিপুল বাতাসের ঢেউ এসে সমুদ্রের মতো আমার ওপর আছড়ে পড়ে, তখন আমি দুচোখ বন্ধ করে ফেলি। আজকাল এত দীর্ঘশ্বাস আসে থেকে থেকে যে মনে হয় ঝড় উঠে যাবে আকাশে। গুমোট, গম্ভীর আর ভারী এই শ্বাসের ভার নিতে পারি না।
আমি কীভাবে ওকে বলি, মৌনতারা বাসা ছেড়ে চলে গিয়েছে মাসখানেক হলো। আর আমি তবুও ঘুরেফিরে হেঁটে যাই তার বাড়ির সামনে। আর দাঁড়িয়ে থাকি। তবে এখন সম্ভবত আমি জানি যে, সেও জানে আমি হেঁটে যাচ্ছি। আর সম্ভবত তার সাথে আমার একটা গোপন প্রেম আছে। বাস্তবতায় নিয়ন্ত্রিত এবং ফ্যান্টাসিতে অনিয়ন্ত্রিত এক প্রেম। সেখানে জীবনানন্দ দাশের সোনালি ডানার গাংচিলের সাথে আবুল হাসানের সাদা চামেলি ফুলের দেখা হয়ে যায়। অবাস্তব লাগছে? হ্যাঁ, আমারও এমন লাগে।
সে তোর সাথে যোগাযোগ করার চেষ্টা করেছে কোনো? জ্যাক আরেক কাপ কফির অর্ডার দিয়ে আমার পাশে বসতে বসতে বলে। আমি প্রমাদ গুনি। নিশ্চয়ই এটা মৌনতার কাজ। বাড়ি বদলের পর থেকে আমি এখনও ওদের আগের বাড়ির সামনে নিয়মিত যাই এটা বোঝার পর সে অতিরিক্ত চিন্তায় পড়ে গিয়েছে। আমার দৃঢ় বিশ্বাস সেই কিছু একটা জ্যাককে বলেছে, আর তাই সবসময় নিজের প্যাচানো দুনিয়ায় ব্যস্ত থাকা বন্ধুটি হঠাৎ করেই বেশ সময় দিচ্ছে আমাকে। এমন গ্যাড়াকলে পড়ে নিজেকে নিজেরই লাথি মারতে ইচ্ছে হয়।
কফিশপের বাইরের স্বচ্ছ কাঁচে ঘনিয়ে আসে ছায়া। আকাশে বেশ মেঘ করছে। বখাটে বাতাস রাস্তায়। ধুলা আর ছেঁড়া কাগজ অহেতুক উড়ছে এলোমেলো। আমি আনমনা হই আর জ্যাকের চেহারা ঝাপসা হয়ে আসে ক্রমশ। আজকাল আমার তাকে নিয়ে ভাবতে আরও ভালোলাগে। চোখ বন্ধ করলে মনে হয় সে ভীষণ কাছে। এই তো পাশে। চোখ খুললে হারিয়ে যায় সব। এমন তো মনে হয়নি আগে কোনোদিন, বরং আমি অনেকটাই ঠেকে শেখা ও টুকে নেওয়া একলা মানুষ। একটা সময় ছিল যখন শামুকের মতো খুব গুটিয়ে থাকতাম, কিন্তু এই কর্পোরেট কালচার আর সিজিআইতে ভরপুর সেলুলয়েড পৃথিবী আমাকে বদলে দিয়েছে অনেকটুকু। এ কারণে মাঝে মাঝে ইচ্ছে করে নিহিলিস্ট হই। নিহিলিজম চর্চাই হবে আমার এগিয়ে যাওয়া। নিহিল অর্থ যেমন কিছুই না আমিও তেমন কিছুতেই কিছু যায় আসে না ধরনের জগতে থাকব। তবে কোথাও যেন তবুও কি বাকি থেকে যায়, সে কারণেই আমি হয়তো নানা জায়গায়, নানা মানুষের মাঝে গল্প খুঁজে বেড়াই। তবে এই পৃথিবীর ৭,৭৮০ মিলিয়ন মানুষের মাঝে হুট করে উল্টা কেউ আমারই গল্পে চলে আসবে, আমার সাথে বসবাস করতে শুরু করবে তা ভাবতে পারি না। তাই যেখানে তার সাথে আমার তিন থেকে পাঁচ মিনিটের জন্যও কোনোদিন মুখোমুখি আলাপ হয়নি, তবুও কীভাবে তাকে নিয়েই এতকিছু ভাবছি, এই ভেবে নিজের মাথার চুল ছিঁড়ে ফেলতে ইচ্ছে করে। মনের মধ্যে প্রশ্ন ঘোরে, আমাদের মাঝে ক্লিক করলটা কোথায়?
জ্যাকের দ্বিতীয় কাপ কফি চলে আসে। এবার দেখতে পাই আমার জন্য বাটারস্কচ আইসক্রিম অর্ডার করেছিল ও। ওয়াফেলের ভেতর থেকে মোলায়েম আইসক্রিম উঁকি দিয়ে বলে, হাউডি! কফি হাতে নিয়ে স্মোকিং জোনের দিকে যেতে ইশারা করে ও। আমি ওর পিছু নিই। কী কী যেন বলতে থাকে, আমার কানে আসে না। না শুনেই মাথা নাড়ি।
তুই কোনো কথাই শুনছিস না তাই না? প্রায় ধমকে বলে ওঠে আমার সুদর্শন বন্ধু। আমি শূন্য চোখে তাকাই।
আমি তোকে বললাম, অফিসে এবার প্রমোশন লিস্টে আমার নাম আসেনি। তুই মাথা নাড়লি যেন এটা খুব স্বাভাবিক। বললাম, বাড়ি বদলাব, নতুন ফ্ল্যাট খুঁজছি, তুই উত্তর দিলি না। এরপর স্মোকিং জোনে আসতে আসতে বললাম, আমার বসের বউয়ের সাথে আমার ওয়ান নাইট স্ট্যান্ড হয়েছে। মিড লাইফ ক্রাইসিসে ভোগা মহিলা এখন আমার পিছু ছাড়ছে না। এত চরম কথা শুনে তুই শুধুই মাথা নাড়লি। হয়েছেটা কী তোর?
আমি থতমত খেয়ে যাই। প্রাণপণে মনোযোগ ফিরিয়ে আনতে মনে মনে নার্সারির একটা হাস্যকর ছড়া কাটি,
অল দ্য লিটল ফিশেস আর সুইমিং ইন দ্য ওয়াটার,
সুইমিং ইন দ্য ওয়াটার, সুইমিং ইন দ্য ওয়াটার,
অল দ্য লিটল ফিশেস আর সুইমিং ইন দ্য ওয়াটার,
সিপ্লশ, সিপ্লশ, সিপ্লশ, স্প্লিশ, স্প্ল্যিাশ
অল্পক্ষণে ধাতস্থ হই। তারপর জ্যাককে শান্ত করার জন্য বলি, আইসক্রিমটা দারুণ। আর ওয়ান নাইট স্ট্যান্ড শুনলে আমি আগে ভাবতাম ছেলেমেয়ে খোলা আকাশের নিচে দাঁড়িয়ে কিস করেছে। এখন বুঝি এর মাহাত্ম। তোর প্রমোশন কি এ জন্যই আটকে গিয়েছে? নির্মমভাবে নিজের গালের ফ্রেঞ্চ কাট দাড়ি চুলকাতে চুলকাতে ও বলে, আসলে রাতে থাকিনি। ডিনারে গিয়েছিলাম শুধু। ডিনার থেকে অন্যকিছু হয়ে যেতে পারে বুঝতে পেরে এড়িয়ে চলে আসছি, কিন্তু মহিলা পিছু ছাড়ছে না। তুই আমার কথাকে পাত্তা দিচ্ছিলি না বলে চাপাবাজি করলাম, কিন্তু লাভ কী? তুই তো দেখছি মঙ্গল গ্রহের বাসিন্দা হয়ে আছিস। যাই হোক, আমি বের হব একটু পর। যাওয়ার আগে তোকে বাড়ির কাছে নামিয়ে যাব?
আমি সবগুলো দাঁত বের করে মাথা ঝাঁকাই। খানিক পরেই অল্প বৃষ্টির মাঝে আমি ওর বাইকের পেছনে উঠে বসি।
সাবধানে বস। পড়িস না আবার। সিরিয়াস কণ্ঠে বলে জ্যাক। আর মিনিট দুয়েকের মাঝে হালকা ঝাঁকুনি দিয়ে শো করে উড়ালপঙ্খীর মতো চলতে শুরু করে ওর বাইক। জ্যামের চোখ ফাঁকি দিয়ে বাইকের এঁকেবেঁকে যাওয়া, সাথে প্রবল বাতাস, একটু-আধটু বৃষ্টি আমার মনের গুমোট ভাব অনেকটুকুই দূর করে দেয়।
আমি আকাশের দিকে মুখ তুলে চোখ বুজি। সাথে সাথে এটাও খেয়াল রাখি যেন পড়ে না যাই। তবে মানিক মিয়া অ্যাভিনিউয়ের কাছে পৌঁছাতেই আবার আনমনা হই। এখানের ছাতিমগাছটা কি আমার কথা রেখেছে? আমার কথা ভেবে বকুলের ঘ্রাণ সেই মানুষটার পিছু নিয়েছে তো? সে কি জানে, নিজেকে ডুবিয়ে রাখতে আমি এখন এত কবিতা পড়ি, এত বই পড়ি যে মাথা বনবন করে ঘুরতে থাকে। সারাক্ষণ পেছনে বাজতে থাকে নানারকম ইট্রুমেন্টাল মিউজিক। মনে হয়, লিওনার্দো দ্য ভিঞ্চি মোনালিসাকে ভুলে আমার দিকে তাকিয়ে হাসছে ঠা ঠা করে। আর এই স্টুপিড হৃদয় তার কথা ভাবতে ভাবতে আমার চোখে আনন্দের বাষ্প এনে দেয়। মনে হয় জাদুর শহর, প্রাণের শহর সব চাপাবাজি। ঢাকা নামের এই প্রাইভেসিহীন শহরে আমি এমন কোনো শূন্য রাজপথ খুঁজে পাব না যেখানে শুধু আমরা দুজন থাকব। তার একটা হাত তুলে এনে চেপে ধরতে পারব না আমার রাত জাগা শুষ্ক গালে। সবখানে শত শত মানুষ। আমরা পালাব কোথায়? তারপর আবার প্রশ্ন জাগে, একই রকম দেখতে দুই হাত, দুই পা, ২০৬টা হাড়, একটা হৃদয়, নাক, কান, গলা সমেত একাছের মানুষদের মাঝে আমার কেন তার সাথেই একটা গাঢ় যোগসূত্র শুরু হলো? এই অতি পুরাতন কিন্তু আধুনিক, আধ্যাত্মিক ব্যাপার শুরু করল কে? আমি নাকি সে?
এখানে নামাই। বাকি পথটুকু হেঁটে যেতে পারবি নাকি রিকশা নিবি? আমার বাড়ির সামনের মূল সড়কে এসে জিজ্ঞেস করে জ্যাক। আমি বাস্তবে ফিরি। এক গাল হেসে বলি, এটুকু পথ, হেঁটেই যাব।
সাবধানে যা। আর আমি রাতে ফোন করে কথা বলছি আবার তোর বিষয়ে। চোখ পাকিয়ে বলে ও। আমি মনে মনে বলি, নো ওয়ে। তবে মুখে বলি, কল করিস। আমি রাতে জেগেই থাকি।
মাথায় হেলমেট ঠিক করে একটা স্যালুট দেওয়ার ভঙ্গি করে বিদায় নেয় ও। আর খুব ধীর পায়ে আমি বাড়ির দিকে হাঁটতে থাকি। মূল সড়ক থেকে বাড়ি ফেরার এই পথটুকু আমার খুব চেনা, খুব আপন। বাড়ি থেকে ক্রমশ ফ্ল্যাটবাড়ি হয়ে ওঠা কৃত্রিম দালান, ওষুধের দোকানের পাশের নর্দমা, মুদি দোকানের অলস আনিস চাচা, একটা জারুল, দুইটা কৃষ্ণচূড়াগাছ আর পিচঢালা মসৃণ অথচ সরু পথ আমার খুব পরিচিত। কত কত বছর ধরে এখানে আমি পায়ের ছাপ ফেলে যাচ্ছি। বাড়ি ফিরছি, বাড়ি ছাড়ছি। ওদের মতো করে এই শহরের আর কোনো পথ কি আমাকে চেনে? অবশ্য মৌনতাদের বাড়ির সামনের পথটুকু আজকাল আমাকে একটু একটু করে চিনতে শুরু করেছে। সে পথকে কি আমি প্রশ্ন করতে পারি, কেন দিনের খুব ক্ষণস্থায়ী কিছু মুহূর্তে আমার দেজা-ভু হয়? কেন মনে হয় তার সাথে আমার হয়তো পরিচয়টা আগেই ছিল। কথা হয়েছিল, দেখা হয়েছিল, কিন্তু আসলে তো এসব কিছু হয়নি। আমার মস্তিষ্কের টেম্পোরাল লোব কেন আমার সাথে এমন বেইমানি করছে? কেন পৃথিবীর সব ফুলের রঙ আমার কাছে হয়ে যাচ্ছে তীব্র সুন্দর? কেন বহু দূরে অচেনা কোনো পাখি ডেকে গেলেও আমার সমস্ত ইন্দ্রিয় প্রচণ্ড সচেতন হয়ে ওঠে? মধ্যরাতে ঝিঁঝি পোকারা একসাথে কোরাস গাইতে শুরু করলে কেন ইচ্ছে হয় আমি ওদের মাঝে গিয়ে মুখ ডুবিয়ে ঘুমিয়ে থাকি? ঘুম ভেঙে যায় মাঝরাতে, আর ভাবি, এই অবেলায় সে করছে কী? তারপর আবার মনে হয়, আমাদের ক্লিক করল কোথায়? কিউপিড় কি সত্যি আছে পৃথিবীতে? বিকট শব্দে হর্ন বাজিয়ে একটা গাড়ি চলে যায় আমার পাশ দিয়ে। আর ঠিক তখনই ব্যাগে থাকা মোবাইল ফোনটা বেজে ওঠে। সম্বিৎ ফিরে আসে আমার। বাসা থেকে ফোন। কলটা ধরে মৃদু স্বরে বলি, আর দুই মিনিট লাগবে।
হাতঘড়ি দেখি। রাত প্রায় আটটা। এ সময় সেও কি বাইরে থেকে নিজের বাড়ি ফেরে? আবার এমন কি হতে পারে, আমার যা হচ্ছে তা হলো প্যারালাল ইউনিভার্সের সংঘাত। অর্থাৎ, আমরা এ জগতে অচেনা হওয়ার পোশাক পরে আছি আর অন্য জগতে একসাথে বইয়ের দোকানে খুব ঘুরছি। সে কারণেই তার প্রতি আমার এত টান। আমার ইচ্ছে করে সে যখন খাবার খাবে, আমি সেই খাবারের দারুণ কোনো স্বাদ হয়ে তার মাঝে থাকি। সে যখন প্রিয় গান শোনে, সেই গানের সুর হয়ে কানের ভেতর প্রবেশ করি। কিংবা, আমি তার কোনো বেদনার স্মৃতি হই। সে যখন কাঁদবে, সেখানে আমিই কারণ হব। আবার মোবাইলটা বেজে ওঠে। আমি কলটা কেটে দিয়ে মাথা ফাঁকা করতে করতে দ্রুত পা চালাই।
নিজের ঘরে এসে ক্লান্ত লাগে খুব। কাঁধের ব্যাগ ছুঁড়ে ফেলি বিছানায়। তারপর সোজা চলে যাই শাওয়ার নিতে। অনবরত মাথার উপর বৃষ্টির মতো ঝরে যাওয়া এই জলের সাথে আমার একান্ত সময়। এই সময়টা আমি সবচেয়ে বেশি বিচ্ছিন্ন। থাকতে পারি সবকিছু থেকে। প্রতিটি জলের ফোঁটা আমার ক্লেদ, ক্লান্তি আর বিষণ্ণতা মুছতে থাকে। দীর্ঘ সময় তাই অকারণেই ঝরনার নিচে দাঁড়িয়ে থাকি। প্রায় মিনিট চল্লিশেক পর বের হই। হালকা লাগে ভীষণ। ডাইনিংটেবিল থেকে প্লেটে অল্প কিছু খাবার নিয়ে নিজের ঘরে চলে এসে একটা সিরিয়াল ছেড়ে দিই। আসলে ওটায় মন নেই শুধুই সফট নয়েজের জন্য চালিয়ে রাখা। আশা করছি জ্যাক রাতে ফোন করবে না; প্রাক্তন প্রেমিকা, অফিসের ক্যাচাল নিয়ে এমনিতেই সে সবসময় খুব চাপে থাকা মানুষ। আজ বহুদিন পর দেখা হলো, আগে প্রতি সপ্তাহেই আজ্ঞা হতো। সেই দিনগুলো হারিয়ে গেলেও বন্ধুত্ব ঠিকই টিকে আছে। জানি না মৌনতা আমাকে নিয়ে ঠিক কতটুকু বলেছে ওকে। তবে, আমার নিজের কথা কাউকে বলতে ভালো লাগে না। একদমই না।।
এরচেয়ে মনে মনে তার সাথে কথা বলা ভালো। আমি কি তার সাথে কথা বলতে যাব? একদিন সরাসরি সামনে গিয়ে বলে বসব, আমাদের কথা বলা উচিত। সে নিশ্চয়ই চোখেমুখে বিশাল বড় প্রশ্নবোধক চিহ্ন এঁকে ফেলবে। আর আমাকে পালানোর পথ খুঁজতে হবে। নাকি কোনো পাঞ্চ লাইন দিয়ে জিজ্ঞেস করব, হ্যালো, তুমি কি কোনো বিখ্যাত ব্ল্যাক কফি? তা না হলে তোমাকে ভাবলে আমার ঘুম আসে না কেন? ছিঃ! খুব বাজে ছিল। এসব কেন ভাবছি? বাদ, সব বাদ। বরং পরিকল্পনা করি, আজকে আগে আগে ঘুমিয়ে যেতে চেষ্টা করব। তবে তা সম্ভব হয় না, আমাকে ভুল প্রমাণ করে, ঠিক মধ্যরাতে জ্যাক ফোন করে। ওর কলটা ধরব না ভেবেও ধরে ফেলি।
তুই কী কিছু বলবি আমাকে আর ওই বিষয়ে? ফোন করেই গম্ভীর স্বরে বলে জ্যাক। কিছুক্ষণ চুপ করে থাকি।
কিছু তো বল। হালকা লাগবে। ওই বিখ্যাত সিনেমাটা দেখিসনি, যেখানে প্রশ্ন করা হয় মানুষ নিজের গোপন কথা কাউকে বলতে না পারলে কী করবে? উত্তর দেওয়া হয়, শহরের শেষপ্রান্তের কোনো গাছের ভেতর গর্ত করে, সেখানে ফিসফিস করে নিজের মনের কথা বলে গর্তটা মাটিচাপা দিয়ে বন্ধ করে দিবে। তোর তো এত খারাপ দিন আসেনি। আমাকেই একটা গাছ হিসেবে ধরে নিয়ে কিছু তো বলতে পারিস। বলতে বলতে জ্যাকের কণ্ঠ নরম হয়ে আসে কিছুটা।
আমিও ঢোক গিলি, সময় নিই।
তারপর বিড়বিড় করে বলি, আমার রোজকার কাজে সে নিয়ত আসা-যাওয়া করতে থাকে।
আর? প্রশ্ন করে জ্যাক। আমি চুপ করে যাই। আর মনে মনে ভাবি, এভাবেই তাকে নিয়ে প্রাণপণে অভ্যস্ত হতে চেষ্টা করছি। যেভাবে আমি প্রথম অভ্যস্ত হয়েছিলাম যখন আমাকে মাইনাস পাওয়ারের চশমা নিতে হয়েছিল। আগে আমি ভাবতাম চশমা একটা কদাকার বস্তু, মানুষের চোখ হবে বাহুল্য ছাড়া। অথচ আশ্চর্যের বিষয়, চশমাটা আমার চেহারায় মানিয়ে গেল। গত পনের বছরে সেই বাহুল্যকে আমি আপন করে নিয়েছি। তবে আমার চশমা আমাকে পীড়া দেয় না। সে দেয়। আমার খালি মনে হয় সেও আমাকে দেখে, শুধু দেখে। সে কি অন্যজগতে আটকা পড়া মানুষ? কথা বলতে পারে না? তবে সে কথা বলতে আসলে হয়তো আমি ইশারায় বলতাম, সসসসস তারপর তার কপালের সাথে নিজের কপাল ঠেকিয়ে চুপচাপ বসে থাকতাম কয়েকঘন্টা। আমাদের হয়তো তখন কথা হতো, কিন্তু হতো না কোনো শব্দ। এমন যোগাযোগ চলত যা শুধু আমরাই শুনতাম।
হ্যালো, শুনতে পাচ্ছিস? কথা বলছিস না কেন? ফোনের অন্যপাশ থেকে ডাকতে থাকে আমার চিন্তিত বন্ধু। আমি তবুও চুপ করে থাকি।
আমার সাথে কথা বল। মৌনতা আমাকে সব বলেছে। এসব ফ্যান্টাসি থেকে বের হয়ে আয়। ঠান্ডা স্বরে বলে ও।
কী বলেছে? ফিসফিস করে জিজ্ঞেস করি আমি। যা বলার বলেছে, তুই হয় আমাকে সব বলে নিজেকে হালকা কর। নয়তো মাথা থেকে সব ঝেড়ে দে। এসব কিছুই নেই।
নেই মানে? খেই হারিয়ে ফেলার মতো প্রশ্ন করি আমি।
নেই, এমন কোনো মানুষ নেই। ও বাসাটা খালি। বহুদিন থেকেই। মৌনতা আগেই বলেছে তোকে, তুই একাই নানাকিছু ভেবে যাচ্ছিস। এসব তোর নিজের প্যারাকজমের প্যারা। নিজের কল্পজগৎ। বাদ দে। আমি জানি চেষ্টা করলেই পারবি।
আমার মাথায় উঠে যায় ঝড়। একটা তুমুল কালো মেঘময়, বিষণ্ণ ঝড়। সেই ঝড়ে জ্যাকের কথা আবছা হয়ে আসে। আমি শুধু ভাবি, আমার আজকাল খুব ঘুম পায়, কিন্তু শান্তিমতো ঘুমাতে পারি না। সেকি শিশুর মতো ঘুমায়? আমি কল্পনা করতে চেষ্টা করি এবং বুঝি, যে যাই বলুক, বোধ থেকে বোধের, সুর থেকে সুরের আর ঠিক-বেঠিকের সীমারেখা পেরিয়ে যে গাঢ় সবুজ মাঠ আছে, সেখানে তার। সাথে আমার যোগসূত্র। সে আমাকে দেখেছে কিন্তু আসলে শুধু আমাকে দেখেনি, সে আমার ভেতরের বইটার হার্ড কভারে হাত বুলিয়ে পড়ার জন্য পাতা উলটে ফেলেছে। আর পৃথিবীর সবচেয়ে শক্ত লকারে রেখে দেওয়া সেই বই কেউ দেখে ফেলেছে বুঝতে পেরে আমি ভেতরে ভেতরে থতমত খেয়ে কেঁপে উঠেছি। আমি তার হাত ধরতে চাই চাহিদা থেকে না, তার সাথে যোগাযোগ করতে, অনুভব করতে। কপালের সাথে কপাল ঠেকাতে চাই চিন্তাগুলো ছড়িয়ে দিতে। একটা। মন্থর, স্পন্দিত নদীর মতো।
হ্যালো তুই ঠিক আছিস? কথা বল প্লিজ। জ্যাক আবার ডেকে যায়।।
আমি কিছুই শুনি না। হ্যাঁ, হয়তো ওরা ঠিক। আসলে হয়তো তার সাথে। আমার কিছুই নেই। আসলে এই পৃথিবীতে সে নেই। মৌনতার উল্টা দিকের বাসাটা বরাবর খালিই ছিল। সেখানে গেলে সবাই হয়তো দেখতে পাবে, ভাড়াটিয়া চাই নামে ঝুলছে বিবর্ণ কোনো সাইনবোর্ড। এইসব আমার ঘুণে ধরা মস্তিষ্কের প্যারাকজম। আমার লিখতে না পারা ভালোবাসার ১০০ সনেট। আমার আশ্চর্য সাম্রাজ্য, সুখী ফানুস। তাতে কী? আমার জন্য তো এসব সত্যি। ভীষণ সত্যি। আর তাই এই প্রত্যাখ্যাত হওয়ার খালি খালি ভাব নিয়ে যখন আমি হাওয়ায় ভেসে যাওয়া কোনো বিষণ্ণ শুকনো পাতার মতো উড়তে থাকি, তখনই জেনে যাই আমাদের মাঝে যোগসূত্রটা আসলে কোথায় এবং কীভাবে? জেনে যাই, বনভূমি লোকালয় থেকে কেন এত দূরে থাকে। হ্যাঁ, ঠিক সে কারণে, সেই একই কারণে সে আর আমি পাশাপাশি থাকি; কাছাকাছি থাকি
ফোনের অপর প্রান্ত থেকে আমাকে আমার কাছের কেউ বার বার ডেকে যায়। আমি উত্তর দিই না। বরং, দূরের কারও জন্য আমি সবকিছু ছেড়ে তার সাথেই জলের মতো ঘুরতে থাকি।

বিস্কুটের গুঁড়ার মতো বিকেলে
ছপ ছপ শব্দ তুলে আমরা ভেজা ঘাসের ওপর পা ফেলে হাঁটতে থাকি।
এ বছর বসন্ত এসেছে টানা দুদিনের বৃষ্টি পেরিয়ে। রবিবারে রোদ উঠলেও বাতাস মিহি।
আরেকটু সামনে মাটি নরম। জুতার ছাপ বসে যাচ্ছে গাঢ় করে। সামনের পথটুকু হঠাৎ দুটা বাঁক নিলেই আমি পেছনে তাকিয়ে বললাম, কোনদিকে যাওয়া যায়?
আমার সঙ্গী খুব সাবধানে পা ফেলে আগাতে আগাতে আন্দাজে বলল, ডানে!
আমরা দুজন এরপর ডানদিকে আগাতে থাকলাম। এদিকে লেকের পানি নেই। পাতা মরে যাওয়া বিশাল বিশাল নগ্ন গাছ। যাদের গা বিকেলের আলোতে নীল আকাশ পেছনে ফেলে চকচক করছে। আরেকটু দূরে বেশ কিছু বাড়ি। এরপর কাঠের ব্রিজ, নুড়িপথ। সেখানে ভেজা ভাব একটু কম।
ব্রিজ পেরিয়ে আবার বেঁকে যায় পথ। বাঁদিকে দৌড়ে যেতে থাকে দুটা ছেলে। কাদা-পানির মধ্যে হালকা শব্দ তুলে যায় ওরা। মাথার ওপর অল্প কিছু পোকা ওড়ে।
এবার কোনদিক? প্রশ্ন করি আমি।
আবার ডানে। ক্রু কুঁচকে বিরক্ত হয়ে বলে ও।
এ পথে একদিকে নুড়িপাথর ফেলে দেওয়া ছোট্ট ঝরনা, অন্যদিকে বাঁকানো সরু পথ। নতুন পাতা না গজিয়ে ওঠা ডালপালার স্তূপ। এক-দুইটা পাখি এ ডালে ও ডালে বসে যায়। ওদের পালক কমলা রঙের। আমি সম্প্রতি শুনে ফেলা একটা গান গুনগুনিয়ে উঠি। আমার সঙ্গী বিরক্ত হয়ে সূর্যের দিকে তাকায়। তারপর গলা উঁচিয়ে বলে, কোথায় যাচ্ছি?
-জানি না আসলে। এভাবে হেঁটে হেঁটে যেতে থাকলে কোথাও না কোথাও নিশ্চয়ই যাওয়া যায়? একটু হেসে উত্তর দিই।
-ভাল্লাগে না এসব। এত্ত অ্যামবিগিউটি! চলে যাব আমি
এ কথা বলেও আমার পিছু নেয় ও। আমি মনে মনে হাসি। আমরা আরও মিনিট বিশেক হাঁটি। সোজা পথ। কাঠের ব্রিজ। লেকের পানি। কিছু গাছ। কেউ কেউ কুকুর নিয়ে হেঁটে যাচ্ছে। কেউ বা অবেলায় ছিপ ফেলেছে পানিতে। ঘুরেফিরে একই দৃশ্য। হাঁটতে হাঁটতে লেকের একদম শেষপ্রান্তে চলে আসি। এরপর হয় আবার আগের পথ ধরে ফিরে যাওয়া যায় কিংবা সামনে এগিয়ে, একটু ঘুরে পার্কিং লটের কাছে যাওয়া যায়।
কী করব?
ভাবতে গিয়েই চোখ পড়ে আকাশে। একি! মহাযুদ্ধের লড়াকু সৈনিকের মতো দাঁড়িয়ে আছে কেউ, তার আরেকটু দূরে সমুদ্রে ঝাঁপ দেওয়া মারমেইড কিংবা ডলফিনের লেজ, কাঁচা হাতে আঁকা বিড়ালমুখ আর সাদা রঙের কিছু বিচ্ছিন্ন হাওয়াই মিঠাই পুরো আকাশ জুড়ে ছেয়ে আছে।
আমার সঙ্গী পেছন থেকে হঠাৎ বলে ওঠে, এই জায়গাটা ভালোই।
আমি উত্তর দিই না। ওদিকে ডলফিনের লেজ এখন রাজহাঁসে পরিণত হচ্ছে অল্প অল্প করে।
আমার সঙ্গী আবার বলে, কয়টা ট্রেইল এখানে? এখানেই আসো রোজ?
কোনোরকমে উত্তর দিই, হয়তো
কোথা থেকে যেন বাতাস উড়ে আসে। গাছের ডালে মৃদু শনশন শব্দ। মহাযুদ্ধের লড়াকু সৈনিকের একটা হাত হঠাৎ একটু একটু করে ঝাপসা হতে থাকে, যেন মস্তবড় গোলার টুকরা লেগেছে মাথায়। বিস্কুটের গুঁড়ার মতো তাকে অল্প অল্প করে পড়ে যেতে দেখি। হঠাৎ নিস্তব্ধতা ভেদ করে, সারি বেঁধে উড়ে যেতে থাকে কিছু পাখি। আমার সঙ্গী পকেট থেকে মোবাইল বের করে নানাভাবে পাখিদের ছবি তুলে যায়। আকাশের সেই বিড়ালমুখ শেষ বিকেলের আলোতে দুপাশে ছড়াতে ছড়াতে চওড়া হাসি দিতে থাকে। আর আমি সুনসান লেকের ধারে প্রতিধ্বনি তুলে চেঁচিয়ে উঠি,
-আমিযা-দেখি তুমিতা দেখো?
বিস্কুটের গুঁড়ার মতো বিকেলে
ছপ ছপ শব্দ তুলে আমরা ভেজা ঘাসের ওপর পা ফেলে হাঁটতে থাকি।
এ বছর বসন্ত এসেছে টানা দুদিনের বৃষ্টি পেরিয়ে। রবিবারে রোদ উঠলেও বাতাস মিহি।
আরেকটু সামনে মাটি নরম। জুতার ছাপ বসে যাচ্ছে গাঢ় করে। সামনের পথটুকু হঠাৎ দুটা বাঁক নিলেই আমি পেছনে তাকিয়ে বললাম, কোনদিকে যাওয়া যায়?
আমার সঙ্গী খুব সাবধানে পা ফেলে আগাতে আগাতে আন্দাজে বলল, ডানে!
আমরা দুজন এরপর ডানদিকে আগাতে থাকলাম। এদিকে লেকের পানি নেই। পাতা মরে যাওয়া বিশাল বিশাল নগ্ন গাছ। যাদের গা বিকেলের আলোতে নীল আকাশ পেছনে ফেলে চকচক করছে। আরেকটু দূরে বেশ কিছু বাড়ি। এরপর কাঠের ব্রিজ, নুড়িপথ। সেখানে ভেজা ভাব একটু কম।
ব্রিজ পেরিয়ে আবার বেঁকে যায় পথ। বাঁদিকে দৌড়ে যেতে থাকে দুটা ছেলে। কাদা-পানির মধ্যে হালকা শব্দ তুলে যায় ওরা। মাথার ওপর অল্প কিছু পোকা ওড়ে।
এবার কোনদিক? প্রশ্ন করি আমি।
আবার ডানে। ক্রু কুঁচকে বিরক্ত হয়ে বলে ও।
এ পথে একদিকে নুড়িপাথর ফেলে দেওয়া ছোট্ট ঝরনা, অন্যদিকে বাঁকানো সরু পথ। নতুন পাতা না গজিয়ে ওঠা ডালপালার স্তূপ। এক-দুইটা পাখি এ ডালে ও ডালে বসে যায়। ওদের পালক কমলা রঙের। আমি সম্প্রতি শুনে ফেলা একটা গান গুনগুনিয়ে উঠি। আমার সঙ্গী বিরক্ত হয়ে সূর্যের দিকে তাকায়। তারপর গলা উঁচিয়ে বলে, কোথায় যাচ্ছি?
-জানি না আসলে। এভাবে হেঁটে হেঁটে যেতে থাকলে কোথাও না কোথাও নিশ্চয়ই যাওয়া যায়? একটু হেসে উত্তর দিই।
-ভাল্লাগে না এসব। এত্ত অ্যামবিগিউটি! চলে যাব আমি
এ কথা বলেও আমার পিছু নেয় ও। আমি মনে মনে হাসি। আমরা আরও মিনিট বিশেক হাঁটি। সোজা পথ। কাঠের ব্রিজ। লেকের পানি। কিছু গাছ। কেউ কেউ কুকুর নিয়ে হেঁটে যাচ্ছে। কেউ বা অবেলায় ছিপ ফেলেছে পানিতে। ঘুরেফিরে একই দৃশ্য। হাঁটতে হাঁটতে লেকের একদম শেষপ্রান্তে চলে আসি। এরপর হয় আবার আগের পথ ধরে ফিরে যাওয়া যায় কিংবা সামনে এগিয়ে, একটু ঘুরে পার্কিং লটের কাছে যাওয়া যায়।
কী করব?
ভাবতে গিয়েই চোখ পড়ে আকাশে। একি! মহাযুদ্ধের লড়াকু সৈনিকের মতো দাঁড়িয়ে আছে কেউ, তার আরেকটু দূরে সমুদ্রে ঝাঁপ দেওয়া মারমেইড কিংবা ডলফিনের লেজ, কাঁচা হাতে আঁকা বিড়ালমুখ আর সাদা রঙের কিছু বিচ্ছিন্ন হাওয়াই মিঠাই পুরো আকাশ জুড়ে ছেয়ে আছে।
আমার সঙ্গী পেছন থেকে হঠাৎ বলে ওঠে, এই জায়গাটা ভালোই।
আমি উত্তর দিই না। ওদিকে ডলফিনের লেজ এখন রাজহাঁসে পরিণত হচ্ছে অল্প অল্প করে।
আমার সঙ্গী আবার বলে, কয়টা ট্রেইল এখানে? এখানেই আসো রোজ?
কোনোরকমে উত্তর দিই, হয়তো
কোথা থেকে যেন বাতাস উড়ে আসে। গাছের ডালে মৃদু শনশন শব্দ। মহাযুদ্ধের লড়াকু সৈনিকের একটা হাত হঠাৎ একটু একটু করে ঝাপসা হতে থাকে, যেন মস্তবড় গোলার টুকরা লেগেছে মাথায়। বিস্কুটের গুঁড়ার মতো তাকে অল্প অল্প করে পড়ে যেতে দেখি। হঠাৎ নিস্তব্ধতা ভেদ করে, সারি বেঁধে উড়ে যেতে থাকে কিছু পাখি। আমার সঙ্গী পকেট থেকে মোবাইল বের করে নানাভাবে পাখিদের ছবি তুলে যায়। আকাশের সেই বিড়ালমুখ শেষ বিকেলের আলোতে দুপাশে ছড়াতে ছড়াতে চওড়া হাসি দিতে থাকে। আর আমি সুনসান লেকের ধারে প্রতিধ্বনি তুলে চেঁচিয়ে উঠি,
-আমিযা-দেখি তুমিতা দেখো?

বৃষ্টিতে একাই ভিজতে হয়
নতুন ফ্ল্যাটে ওঠার সিদ্ধান্ত নেওয়ার পর পরই আমরা পুরোনো বাসা থেকে আমাদের জিনিসপত্র একটু একটু করে গোছাতে শুরু করলাম। সত্যিকার অর্থে বলতে গেলে, ফ্ল্যাটটা এখনও পুরোপুরি বসবাসযোগ্য হয়ে ওঠেনি। বাথরুমের ভেতরে স্লাইডিং দরজা দেওয়া বাকি, বারান্দার টাইলসের কাজ বাকি, আপা-দুলাভাইয়ের শোবার ঘরে দেয়ালের ভেতরে কাঠের নতুন আলমারিটার কাজ আগায়নি। এসব বাদেও নানা কিছু অসম্পূর্ণ থেকে গিয়েছে। সব শেষ হতে হয়তো আরও মাসদুয়েক লাগত, কিন্তু গত সপ্তাহের ঘটনার পর বলা যায় রীতিমতো ফাস্ট ফরোয়ার্ড করেই আমাদের বাসা ছাড়ার প্রস্তুতি নিতে হচ্ছে। এই তেতলা বাড়িতে আমরা প্রায় সতের বছর ধরে ভাড়া আছি। কয়েক বছর আগে আম্মা আচমকা মারা যান। বড় কোনো অসুখ নেই, কিছু নেই। কেমন যেন বিনা নোটিসে গুম হয়ে যাওয়ার মতো তাঁর মৃত্যু হয়। মৃত্যুর তেত্রিশ দিনের মাথায় আব্বা হন ঘর-ছাড়া। আপা আর আমি, যখন আব্বা হারিয়ে গেছেন কিংবা আত্মহত্যা করতে গেছেন ভেবে দুকূল ছাপানো নদীর পানির মতো কাঁদছি, সেজো মামাকে নিয়ে থানায় জিডি করে সব আত্মীয়ের বাসায় ফোন করছি, আব্বা তখন মধ্যরাতে ফোন করে জানালেন তিনি দুদিন পর বাড়ি ফিরবেন। আমি অবশ্য সেই ফোন পেয়ে আশ্বস্ত হওয়ার বদলে আরও শঙ্কিত হয়ে গিয়েছিলাম। কেন যেন মনে হচ্ছিল, খুব খারাপ কিছু ঘটবে। থেকে থেকে চোখের সামনে আম্মার লাশটা ভেসে উঠছিল। আর ভাবছিলাম আব্বা বাড়ি ফেরার পথে অন্যমনস্ক হয়ে রাস্তা পার হওয়ার সময় কোনো দ্রুতগতির ট্রাক এসে উনাকে মেরে ফেলবে না তো? আপার সাথে ছোটবেলা থেকেই আমার কেমন যেন চেনা-অচেনা দূরত্ব ছিল। মাঝে মাঝে তাকে মনে হতো খুব চেনা, আবার মাঝে মাঝে মনে হতো অপরিচিত। তাই আপাকে আমার সব দুশ্চিন্তা বলার মতো সুযোগ ছিল না। আব্বা অবশ্য বেঁচেবর্তে, সুস্থভাবেই ফিরে এসেছিলেন বাসায়। তবে আমার চিন্তাটুকু ভুল ছিল না। তিনি একা আসেননি, তার দূর সম্পর্কের এক আত্মীয়ের মেয়েকে বিয়ে করে এনেছেন। দ্রুতগতির ট্রাকের চেয়ে এই ঘটনা কম বিপজ্জনক নয়। তবে আমি কেন যেন অবাক হলাম না। শুধু আব্বাকে দেখে স্বস্তির নিশ্বাস এবং উনার সাথে মেরুন রঙের শাড়ি পরা জবুথবু তরুণীটিকে দেখে একটি দীর্ঘ নিশ্বাস ফেললাম। তবে আপা এই ঘটনা সহ্য করতে পারল না। মূর্ছা গেল একটা অস্ফুট আর্তনাদ করে।
সেই রাতে তাকে ওজু করে সারা রাত কোরআন শরিফ জড়িয়ে ধরে কাঁদতে দেখেছিলাম। প্রায় নিঃশব্দ কান্না। খুব আলতো করে কান পাতলে শুধু শোনা যাবে ঝড়ের বাতাসের শোঁ শোঁ শব্দের মতো একটা মৃদু হু হু শব্দ হচ্ছে তার ভেতর থেকে। আমি তখন আমাদের প্রাচীন আমলের উঁচু খাটের কিনারে পা ঝুলিয়ে বসে ছিলাম। আব্বার শোবার ঘরের দরজা ছিল বন্ধ। সাঁইত্রিশ দিন আগেও যে ঘরে গেলে আম্মাকে খবরের কাগজ পড়তে বা রেডিওতে গান শুনতে দেখা যেত, যে ঘরের দরজা রাতের বেলা খোলা থাকলে আব্বার নাক ডাকার শব্দ পাওয়া যেত। সেই ঘর আজ ভেতর থেকে বন্ধ। এক অচেনা নারী আমার আম্মার স্থানে ঘুমাচ্ছেন, কিংবা হয়তো অন্যকিছু করছেন। আমি যা ভাবতে চাই না। কল্পনা করতে চাই না। তাই দু-হাতে আমার দু-চোখ চেপে ধরলাম। কানে হাত চাপা দিলে শব্দ আসা থেমে যায়। চোখে হাত চেপে যদি আমি কল্পনা থামানোর চেষ্টা করতে পারি, তবে ক্ষতি কী?
আমাদের ঘরের দক্ষিণ দিকের জানালা দিয়ে হুড়মুড়িয়ে রাতের ঠান্ডা বাতাস আসতে শুরু করল। চারদিক সুনসান নীরব। আমি চোখ চেপে ধরে রেখেই বসে বসে সামনে পেছনে দুলতে লাগলাম। আপা এখনও কাঁদছেন। অল্প অল্প শব্দ হচ্ছে। হঠাৎ মনে হলো আব্বাদের ঘর থেকে খুট করে একটা শব্দ হলো। আমি কি ভুল শুনলাম? মনে হয় না। তারমানে আব্বা ও সেই মেয়েটি জেগে আছে এখনও! ঘর থেকে শব্দটা আসা মাত্রই আপার কান্না তীব্র হলো। কী লাভ হবে কেঁদে? কাদলেই কি আম্মা ফিরে আসবেন? ওই মেয়েটি হারিয়ে যাবে আমাদের জীবন থেকে সারা রাত কেন আজীবন কাদলেও কি কিছু বদলাবে? কিছুই হবে না। আমাদের শুধু বিপন্নতার দিকেই এগিয়ে যেতে হবে। আমি ভেতরে ভেতরে অস্থির হয়ে যাই। ইচ্ছে হয় আপাকে ধমক দিয়ে থামাই। কিন্তু পারি না। শুনতে পাই, কাঁদতে কাঁদতে আপা বিড়বিড় করে বলছেন, ইয়া আল্লাহু, ইয়া রাহমানু, ইয়া রাহিমু
এবার আমি চোখের বদলে দু-হাতে চেপে ধরি আমার কান। আম্মার হারিয়ে যাওয়ার সুরটা আমাকে খুব নিঃসঙ্গ করে তোলে। পৃথিবীর সব পাখির গানকে বড় কুৎসিত করে ফেলে। খাবারকে এত বিস্বাদ আগে লাগেনি যেমনটা তখন লাগত। আমরা দুই বোন দিনের বেশিরভাগ সময়ে বাসায় থাকলেই মোমের মূর্তির মতো ঠায় বসে থাকতাম। আপা সবসময় আগে খেয়ে নিত। এরপর ক্লাসের জন্য বের হয়ে যেত। আব্বা আর ওই নতুন মেয়েটার সাথে সে কখনো খেতে বসত না। শুধু আমি বসতাম। অল্প খাবার নাড়াচাড়া করে, প্লেট ও হাত ধুয়ে চলে আসতাম নিজের ঘরে। ভাগ্যিস আমাদের রান্না করে দেওয়ার জন্য একজন বুয়া ছিল। নয়তো নতুন মেয়েটির রান্না খেতে হলে আপা নির্ঘাত বমি করে ঘর ভাসাত কিংবা না খেয়ে খেয়ে শয্যাশায়ী হতো। এদিকে আব্বা কয়েকবার সূক্ষ্মভাবে আমাদের সাথে নতুন মেয়েটির স্বাভাবিক কথাবার্তা শুরু করাতে চেয়েছিলেন। মাঝে মাঝেই আমাদের ঘর থেকে ওকে নেইল কাটার কিংবা মাথা ব্যথার ওষুধ আনতে পাঠাতেন। কিছুটা অপ্রস্তুত আর বিব্রত মেয়েটি আমাদের ঘরের দরজার কাছে দাঁড়িয়ে শুদ্ধ করে কথা বলার চেষ্টা করতে করতে চিকন স্বরে বলত, নেইল কাটার কই আছে জানেন? আপা তখন উত্তর দিত না। আমি শুধু নিঃশব্দে উঠে এসে টেবিলের ড্রয়ার খুলে তার কাক্ষিত বস্তুটি বের করে হাতে দিয়ে দিতাম। সে তখন নিচু কণ্ঠে বলত, থ্যাঙ্ক ইউ। আমি দেখতে পেতাম সেই পোশাকি ধন্যবাদ শুনে আপা মুখ বিকৃত করে অন্যপাশের দেয়ালের দিকে তাকিয়ে আছে। নতুন মেয়েটিকে আমি ঘৃণা করতাম না। মেয়েটির নাম বাদে তার পরিবার সম্পর্কেও খুব বেশি কিছু জানতাম না। শুধু মামার কাছে শুনেছিলাম মেয়েটি আমার চেয়ে বছর দুয়েকের বড় হবে। অভাবী ঘরের সন্তান। আরও বেশ কিছু বোন আছে তার। তাই বাবা-মা অনেকটা খুশি হয়েই তাকে আব্বার সাথে বিয়ে দিয়েছে। মেয়েটির একটা সুন্দর নাম ছিল। ডাকনাম। তবে আব্বা তাকে সেই নামে না ডেকে ভালো নাম আফসানা বলে ডাকতেন। আমার মেয়েটিকে কোনো নামেই ডাকতে ইচ্ছে করত না। কোনো সম্বোধনেও না।
দিন দিন বাসায় আমাদের নিশ্বাস নেওয়াটুকুও দুষ্কর হয়ে পড়ছিল। সকালকে মনে হতো পাহাড়ের মতো ভারী। দুপুরকে গনগনে আগুন আর রাত নামলেই দুঃস্বপ্ন মনে হতো সব। এক রাতে খুব ভ্যাপসা গরম পড়েছিল। এমনিতেই আমাদের দু-বোনের ঘুম আসে না। আমরা চুপচাপ শুধু শুয়ে থাকি। ভোরের দিকে হয়তো কিছুটা ঘুমাই। তাও বলা যায় আমি ঘুমাই। আপা তো আজানের সাথে সাথে উঠে যায়। সেদিন প্রচণ্ড গরমে শুয়ে থাকতেও পারছিলাম না আমরা। মনে হচ্ছিল তোশকের নিচ থেকে লাভা বের হচ্ছে। আপা একসময় বলল, এই রত্না চল ছাদে পানি ঢেলে আসি। ঘরটা একটু ঠান্ডা হবে। আমার একবার মনে হয়েছিল বলি, আমি যাব না। তুমিই যাও। কিন্তু কী মনে করে যেন রাজি হয়ে গেলাম। আমাদের তেতলা বাড়িতে আমাদের ঘরের ছাদটা সবচেয়ে উত্তপ্ত হয়ে থাকে। মাঝে মাঝে তাই আমরা বালতি নিয়ে গিয়ে ছাদের কল থেকে পানি ভরে সারা ছাদ ভিজিয়ে আসি। এতে করে ঘরের গরম অনেকটাই কমে আসে। সেদিন গভীর রাতে আমরা বালতি আর মগ নিয়ে পা টিপে টিপে ছাদে চলে গেলাম। বাইরের বাতাস কিছুটা গরম হলেও আকাশে সাঁতারকাটা মেঘের সারি। কেমন যেন নরম আলো। ভালোই লাগছিল। কিন্তু কলের কাছে যাওয়ার আগেই হালকাভাবে আব্বার আর মেয়েটির কথাবার্তার আওয়াজ ভেসে এলো ছাদের অন্যপাশ থেকে। আমরা কিছুটা দূর থেকে দেখতে পেলাম আব্বা মেয়েটিকে জড়িয়ে ধরেছেন। মেয়েটি হাসতে হাসতে নিজেকে ছাড়ানোর চেষ্টা করছে। তিনি ছাড়ছেন না। তার ভারী কণ্ঠে হাস্যরস। কিছুটা আহ্লাদ।
আপা এক ছুটে বাসায় ফিরে এলো। আমি শুনতে পেলাম সে টয়লেটে গিয়ে বেসিনে হড়হড় করে বমি করছে। আমি বুঝতে পারলাম, সে আরও ভেঙে পড়েছে। একা হয়ে পড়েছে। যখন বেদনা জেগে ওঠে মানুষ একা হয়ে যায়। আহত চাঁদের মতো একা, কিংবা বিষণ্ণ রাতের মতো একা। আর আগে জানতাম অসুস্থ হলে মানুষের বমি হয় তবে প্রচণ্ড ধাক্কায় কিংবা বেদনায় যে বমি হতে পারে আমি সেদিনই প্রথম জানলাম। মনে মনে হিসাব কষলাম। আম্মা মারা গেছেন তিন মাস, পাঁচ দিন, আট ঘণ্টা।
সত্যি বলতে গেলে, আমরা যাকিছু জীবনে করতে চাই তা আসলে করা হয়। আমি বহুবার ভেবেছি বাসা ছেড়ে পালিয়ে যাব। যেতে পারিনি। অথচ বছর তিনেকের মাথায় আব্বা চাকরির পদোন্নতি নিয়ে মেয়েটিসহ অন্য শহরে চলে গেল। আমাদের জানাল, আমরা এখানে ভালোই থাকব। উনি মাসে মাসে আমাদের টাকা দিবেন। বাড়ি ভাড়া দিবেন। আর প্রতি সপ্তাহে দেখতে আসবেন। ততদিনে আপার মাস্টার্স শেষের পথে। আমিও বিশ্ববিদ্যালয়ে উঠেছি। আব্বার এই সিদ্ধান্তে আমাদের খুব বেশি ভাবান্তর হলো না। কিংবা বলা যায় হয়তো হাঁফ ছেড়ে বাঁচলাম আমরা। আমার মাথায় শুধু চিন্তা ছিল আব্বা আমাদের ভরণ-পোষণ দেওয়া বন্ধ করে দেন কি না। কিংবা একদম যোগাযোগ বন্ধ করে বাড়ি ভাড়ার দেনায় জর্জরিত করে ফেলেন নাকি। কিন্তু আমাকে ভুল প্রমাণ করে তিনি নিয়মিতই অর্থকড়ি পাঠিয়ে দিতেন। তবে সপ্তাহে নয় প্রথম দিকে মাসে একবার আসতেন, পরে তাও কমে এসেছিল। তাতে আমাদের কোনো সমস্যা হতো না। আমরা নিজেদের মতো থাকতাম। নীরবতার সীমারেখা খুব একটা ভাঙতাম না। আব্বাদের ঘরে আমি ঘুমাতাম। আমাদের ঘরে আপা একা থাকত। আমরা গুছিয়ে নিয়েছিলাম। আবার বিস্মৃত কোনো নদীর মতো ভাসতে শুরু করেছিলাম।
আমাদের নিচের তলায় থাকতেন ব্যবসায়ী আমজাদ মিয়া ও তার পরিবার। পেশায় ব্যবসায়ী হলেও আদতে অনেক বড় কোনো ব্যবসা উনার ছিল না। এলাকার সবগুলো ডিশ ও ইন্টারনেটের লাইন আসত উনার দোকান থেকে। একটা সুপারশপ আর কিছু সিএনজি, এই ছিল উনার ব্যবসা। তবে সবগুলোই চলত বেশ রমরমা। সে কারণে বেশ সচ্ছল ছিলেন। প্রাইভেট লেখা অটোরিকশা করে তিনি ঘুরে বেড়াতেন। সবসময় সাদা পাঞ্জাবি-পায়জামা পরতেন। চোখে সুরমা দিতেন, মাথায় টুপি। আর মাঝে মাঝে বাড়ির নিচে দাঁড়িয়ে সিগারেট টানার সময় মাথার টুপি খুলে রেখে দিতেন পকেটে। যেন টুপি পরে ধূমপান করা মস্ত বড় পাপ। সেই আমজাদ মিয়ার স্ত্রী আটপৌরে চেহারার ফর্সা সুন্দরী। সারাদিন বাড়িতেই থাকেন। বাইরে বের হলে নীল বোরখা পরে বের হন। তাদের দুই মেয়ে এক ছেলে। ছেলেটি দ্বিতীয় সন্তান। লাল একটা বাইক চালাত ও। বড় মেয়েটার জন্য পাত্র খোঁজা হচ্ছিল বহুদিন ধরে আর একদম ছোট মেয়েটা আমার চেয়ে কিছুটা ছোট। এই ছিল পরিবার। আমাদের সাথে প্রতিবেশী হিসেবে তেমন কোনো হৃদ্যতা ছিল না। চলতি পথে সিঁড়ির নিচে দেখা আর ঈদ কিংবা শব-ই-বরাতে অল্প ইফতার বা নাস্তা দিয়ে যাওয়া, এই ছিল সম্পর্ক। শুধু আব্বা চলে যাওয়ার পর পর আমজাদ মিয়ার স্ত্রী তার ছোট মেয়েটিকে নিয়ে আমাদের বাসায় এসেছিলেন। দুই ট্রে ভর্তি খাবার দিয়ে গিয়েছিলেন। সেদিন প্রথম আমি তাকে দেখেছিলাম বোরখা ছাড়া। চৌকো ফর্সা চেহারা, বড় বড় চোখ। ভাবলেশহীন মুখ। খাবার দিয়ে চলে যাওয়ার আগে সেই ভদ্রমহিলা আমার আর আপার মাথায় দীর্ঘক্ষণ হাত বুলিয়ে গেলেন। আমি বুঝতে পারলাম উনি হয়তো আমাদেরকে সান্তনা দেওয়ার মতো কিছু কথা বলতে চাইছেন। হয়তো আসার আগে কথাগুলো সাজিয়ে নিয়েছিলেন। কিন্তু এখন বলতে পারছেন না। আমার মায়াই লাগল উনার জন্য। সহানুভূতি দিতে এসে সহানুভূতি পেয়ে যাওয়া মর্মাহত হওয়ার মতো বিষয়।
এদিকে স্মৃতিবদলের পাতা উলটে একদিন আপা তার এক সহপাঠীকে কোর্টে গিয়ে বিয়ে করে বসল। আমি খুব ভালো করে লোকটিকে খেয়াল করলাম। এবং বুঝতে পারলাম আপা ঝোঁকের বশে, একাকিত্ব থেকে বিয়ে করেছে লোকটিকে। সে সুখী হবে না। আমি তাৎক্ষণিকভাবে আপা সম্পর্কিত সব চিন্তা বাদ দিয়ে বেদনাজলে ডুবে গেলাম। চুপ করে বসে রইলাম ছাদে। দীর্ঘক্ষণ।।
আমজাদ মিয়ার বাসা থেকে মাসখানেক ধরেই ঝগড়া শোনা যেত। কী কী বলত খুব বেশি বোঝা না গেলেও, টের পাওয়া যেত তুমুল ঝগড়া। এভাবে প্রায় প্রায় একই ঘটনা ঘটতে থাকল। সপ্তাহখানেক আগে এক বিকেলে শুনতে পেলাম ঝনঝন শব্দে ভেঙে গিয়েছে জানালার কাঁচ। আর পুরুষ কণ্ঠে টুকরো টুকরো অকথ্য গালির শব্দ তীরের মতো ছুটে আসছে বাইরে। আমি পায়ে পায়ে হেঁটে গেলাম বারান্দায়। আমজাদ মিয়ার কণ্ঠ ভেসে এলো, স্পাই লাগাইছস আমার পিছে? এত বড় সাহস মাগির! লাথি মাইরা তোর
আমজাদ মিয়ার কণ্ঠ ঢাকা পড়ে যায় তার স্ত্রীর চিঙ্কারে। সম্ভবত ভদ্রমহিলা কাঁদছেন কিংবা ঝগড়া করতে করতে কণ্ঠ ভেঙে গেছে উনার। ভাঙা ভাঙা কণ্ঠে তিনি উচ্চস্বরে বলছেন, মাইয়ার বয়সি কারো সাথে শুইতে লজ্জা করে না? পাড়ার সবাইরে বইলে দেব আমি। সবাইরে।
আমজাদ মিয়ার প্রচণ্ড গর্জন শোনা যায়, আর সেই সাথে তার স্ত্রীর আর্তনাদ। আমার বুকের ভেতর যেন একটা সাপ ফণা তুলে ছোবল মারে। আমি বুঝতে পারি আমজাদ মিয়া তার স্ত্রীকে বেধড়ক পিটাচ্ছে। মহিলা আর্তনাদ করেই যাচ্ছে। সেই সাথে কিছুক্ষণ পর যুক্ত হয় তার ছোট মেয়েটির আকুতি-মিনতি। মাকে বাঁচানোর চেষ্টা করে মার খাচ্ছে মেয়েটিও আশপাশের বাড়ির বারান্দায় বেশ কিছু মহিলা ও কাজের মেয়ে এসে দাঁড়িয়েছে। উঁকিঝুঁকি দিয়ে দেখার চেষ্টা করছে বাসায় হচ্ছেটা কী? তেমন কিছুই দেখতে পাচ্ছে না। আপা-দুলাভাই বাসায় নেই। আমার কি যাওয়া উচিত উনাদের বাসায়? আমি গিয়েই বা কী করব? আমার কথা কেউ কেনই বা শুনবে? আমজাদ মিয়ার ছেলেটা কোথায়? সে কেন কিছু করছে না? নাকি সেও তার বাবার মতোই? আমার ভাবনাটুকু শেষ হয় না, তার আগেই বাড়ির গ্যারাজে ইঞ্জিনের শব্দ তুলে, হর্ন বাজানোর শব্দ শুনি। আমি বাইরের ঘরে ছুটে যাই। জানালা দিয়ে তাকিয়ে দেখি ছেলেটি এসেছে। বাইকের পেছনে বসা তার বড় বোন। দুজনেই হন্তদন্ত হয়ে বাসায় দিকে ছুটে যায়। ভদ্রমহিলার আর্তনাদ আগের চেয়ে ক্ষীণ হয়ে এসেছে, শুধুই শুনতে পাচ্ছি ক্লান্ত, পরাজিত একটা ভাঙা কণ্ঠ ও আল্লাহ, আমার আল্লাহ্ বলে ডেকে চলেছে। ঘন ঘন বেল বাজার শব্দ হয় নিচের তলায়। কেউ দরজা খোলে না। আমজাদ মিয়ার ছেলে এবার অধৈর্য হয়ে দরজায় লাথি মারছে। আমজাদ মিয়া দরজা খুলছে না। ভদ্রমহিলা আল্লাহকে ডাকছেন। ছোট মেয়েটার স্পষ্ট কান্না বা কথা শুনতে পাওয়া যাচ্ছে। ছেলেটির দরজায় লাথি মারার শব্দ আরও তীব্র হচ্ছে। এভাবে টানা লাথি মারলে এই পুরোনো বাড়ির কাঠের দরজা ভেঙে যাবেই। আরও কিছুক্ষণ দমাদম লাথির শব্দ। হঠাৎ দরজা খোলার শব্দ হলো। এরপর ক্ষণিকেই সব চুপ। আমার হাতের তালু ঘেমে একাকার। ইচ্ছে করছে দরজা খুলে রেলিংয়ে ঝুঁকে নিচতলায় উঁকি দিই। কিন্তু এই পরিস্থিতিতে সম্ভব না। আমি নিশ্চুপ হয়ে কান পেতে রাখি। অল্প কিছু উত্তপ্ত কথা ভেসে আসে আমজাদ মিয়া আর তার ছেলের। হঠাৎ শুনি ছেলেটি বলছে,
প্রমাণসহই আছে। আমি নিজে গিয়া বাসা দেইখা আসছি। যেখানে তুমি ওই বেটির সাথে লুকায়ে থাকতে যাও। আর এদিকে বড় গলায় কথা বইলা আমার আম্মার গায়ে হাত তুলো?
আমজাদ মিয়া গর্জে উঠে বলে, আরও হাত তুলুম, কী করবি?
আর একবার এই কথাটা বলল, এরপর দেখো কী করি।
আরও হাজার বার ওই মাগির গায়ে হাত তুলুম, লাথি দিমু। কী করবি তুই কর। কর, কর।
কথা শেষ হওয়ার আগেই ধুম করে একটা শব্দ হয়। তারপর চারপাশ মধ্যরাতের গ্রামের মতো নীরব হয়ে যায়। শুধু ঝিঁঝি পোকার ডাকের বদলে সরু একটা কান্নার শব্দ ভেসে এসেই পলকে থেমে যায়। বাতাস ভারী লাগতে থাকে আমার। কী হলো? কেউ কিছুই বলছে না কেন? শব্দ প্রতিরোধক কাঁচের ভেতরে যেন সবাই বন্দি হয়ে আছে এমন অবস্থা হয়ে গেছে। কই গেল সব? আমি লম্বা সময় বারান্দায় বসে অপেক্ষা করলাম। আশপাশের বাসার বারান্দায় থাকা অনেকেই ঘরে ফিরে গেল। আমি বসে রইলাম। রাতে আপা-দুলাভাই যখন এলো তখনো নিচতলা থেকে কোনো সাড়াশব্দ পেলাম না। যেন বিকেলের সেই ঘটনাগুলো ছিল কোনো ইতিহাস। অল্পদামে বিকিয়ে গেছে সংবাদপত্রের কাছে। আমার মনে হলো আমি বারান্দাতেই বাকি ঘটনাটুকু জানার অপেক্ষা করতে করতে ঘুমিয়ে পড়ি। পুরো রাতটুকু আমি একটা চেয়ার পেতে বসে থাকলাম। আপা ঘুমাতে যেতে ডেকেছিল। পাত্তা দিলাম না। কোন অন্তরালে নিজেকে হারালাম, নিজেও বুঝলাম না। প্রায় সারা রাত নিঘুম থেকে খুব ভোরে ছাদে গিয়ে বসে থাকলাম। সাড়ে ছয়টা নাগাদ একটা সাদা অ্যাম্বুলেন্স এসে আমাদের বাড়ির সামনে থামল। আমি দেখতে পেলাম কিছুক্ষণ পর স্ট্রেচারে করে সাদা কাপড়ে ঢেকে কাউকে নিয়ে যাওয়া হচ্ছে। পাশে পাশে হাঁটছে আমজাদ মিয়ার স্ত্রী, দুই মেয়ে আর ছেলে। একতলার এক ভদ্রলোক মর্নিং ওয়াকে গিয়েছিলেন, গেট দিয়ে ঢুকতে ঢুকতে উৎকণ্ঠিত হয়ে জিজ্ঞেস করলেন, কী হয়েছে? আমজাদ মিয়ার স্ত্রী শুধু মাথার ঘামটাটুকু আরেকটু টেনে লম্বা করতে করতে বললেন, উনি স্ট্রোক করছেন। হাসপাতালে নেওয়া হইতেছে। দোয়া কইরেন।
অ্যাম্বুলেন্সটার সাথে ছেলেটিও চলে গেল। ভদ্রমহিলা দুই মেয়েকে শক্ত করে দুহাতে আঁকড়ে রেখে বাড়ির ভেতরে ঢুকলেন। সেই সকালের পর আমজাদ মিয়া এই বাড়িতে আর ফিরে আসেনি। সেদিন উত্তপ্ত মুহূর্তে তিনি কি নিজের ছেলের হাতেই আহত হয়ে প্রাণ হারিয়েছিলেন নাকি আসলেই অতিরিক্ত উত্তেজিত হয়ে স্ট্রোক করেছিলেন? নাকি ছেলের ক্ষতি হতে পারে ভেবে বাঁচানোর জন্য আমজাদ মিয়ার স্ত্রীই তার পেছন থেকে আঘাত করেছে তা আমার জানা নেই।
আমি শুধু জানি, এখন দুপুর। ছায়া ছায়া রোদ খেলা করছে চারপাশে। এমন দুপুরকে নাকি অনেকেই বলে মরা দুপুর। দুপুর কি কখনো মরে? নাকি মৃত মানুষেরা ছায়া ছায়া স্মৃতি হয়ে যায় বলেই দুপুরের এই নাম! আমি এই দুপুরের নাম দিয়েছি মায়া দুপুর। এই যে আমার সতের বছরের জমে যাওয়া সব জিনিস, আসবাবপত্র আর স্মৃতি নিয়ে এ বাসা থেকে চলে যাচ্ছি আমরা আর মায়াভরা স্মৃতি ফেলে যাচ্ছি। তাই এই দুপুর মায়া দুপুর। আর হ্যাঁ, আমি এটাও জানি আমজাদ মিয়ার পরিবারের কাছে কীভাবে তার প্রতারণা প্রমাণসহ ফাস হয়ে গিয়েছে। কেউ একজন, হ্যাঁ কেউ একজন আমজাদ মিয়াকে একটি অল্পবয়সি মেয়ের সাথে দেখে ফেলেছিল। তারপর পিছু নিয়ে ওদের থাকার জায়গাটুকুও চিনে এসেছিল। আর কে না জানে, উড়ো খবরের নামে সত্য খবর দিতে একটা বেনামি সিম কার্ডই যথেষ্ট। আমজাদ মিয়ার পরিণতি নিয়ে আমার মধ্যে কোনো অনুতাপ নেই। কারণ, পৃথিবীতে স্বার্থপর বাবার চেয়ে মায়ের মমতামাখা আঁচলের মূল্য অনেক। মায়া দুপুরের আলো বেলা গড়াতে গড়াতে আরও নরম হয়ে আসে। সেই আলোতে আমি আমার মুঠোফোন থেকে বেনামি সিম কার্ডটা বের করে দুই টুকরা করে ফেলি। এই নম্বরটির আর কোনো প্রয়োজন নেই।
বৃষ্টিতে একাই ভিজতে হয়
নতুন ফ্ল্যাটে ওঠার সিদ্ধান্ত নেওয়ার পর পরই আমরা পুরোনো বাসা থেকে আমাদের জিনিসপত্র একটু একটু করে গোছাতে শুরু করলাম। সত্যিকার অর্থে বলতে গেলে, ফ্ল্যাটটা এখনও পুরোপুরি বসবাসযোগ্য হয়ে ওঠেনি। বাথরুমের ভেতরে স্লাইডিং দরজা দেওয়া বাকি, বারান্দার টাইলসের কাজ বাকি, আপা-দুলাভাইয়ের শোবার ঘরে দেয়ালের ভেতরে কাঠের নতুন আলমারিটার কাজ আগায়নি। এসব বাদেও নানা কিছু অসম্পূর্ণ থেকে গিয়েছে। সব শেষ হতে হয়তো আরও মাসদুয়েক লাগত, কিন্তু গত সপ্তাহের ঘটনার পর বলা যায় রীতিমতো ফাস্ট ফরোয়ার্ড করেই আমাদের বাসা ছাড়ার প্রস্তুতি নিতে হচ্ছে। এই তেতলা বাড়িতে আমরা প্রায় সতের বছর ধরে ভাড়া আছি। কয়েক বছর আগে আম্মা আচমকা মারা যান। বড় কোনো অসুখ নেই, কিছু নেই। কেমন যেন বিনা নোটিসে গুম হয়ে যাওয়ার মতো তাঁর মৃত্যু হয়। মৃত্যুর তেত্রিশ দিনের মাথায় আব্বা হন ঘর-ছাড়া। আপা আর আমি, যখন আব্বা হারিয়ে গেছেন কিংবা আত্মহত্যা করতে গেছেন ভেবে দুকূল ছাপানো নদীর পানির মতো কাঁদছি, সেজো মামাকে নিয়ে থানায় জিডি করে সব আত্মীয়ের বাসায় ফোন করছি, আব্বা তখন মধ্যরাতে ফোন করে জানালেন তিনি দুদিন পর বাড়ি ফিরবেন। আমি অবশ্য সেই ফোন পেয়ে আশ্বস্ত হওয়ার বদলে আরও শঙ্কিত হয়ে গিয়েছিলাম। কেন যেন মনে হচ্ছিল, খুব খারাপ কিছু ঘটবে। থেকে থেকে চোখের সামনে আম্মার লাশটা ভেসে উঠছিল। আর ভাবছিলাম আব্বা বাড়ি ফেরার পথে অন্যমনস্ক হয়ে রাস্তা পার হওয়ার সময় কোনো দ্রুতগতির ট্রাক এসে উনাকে মেরে ফেলবে না তো? আপার সাথে ছোটবেলা থেকেই আমার কেমন যেন চেনা-অচেনা দূরত্ব ছিল। মাঝে মাঝে তাকে মনে হতো খুব চেনা, আবার মাঝে মাঝে মনে হতো অপরিচিত। তাই আপাকে আমার সব দুশ্চিন্তা বলার মতো সুযোগ ছিল না। আব্বা অবশ্য বেঁচেবর্তে, সুস্থভাবেই ফিরে এসেছিলেন বাসায়। তবে আমার চিন্তাটুকু ভুল ছিল না। তিনি একা আসেননি, তার দূর সম্পর্কের এক আত্মীয়ের মেয়েকে বিয়ে করে এনেছেন। দ্রুতগতির ট্রাকের চেয়ে এই ঘটনা কম বিপজ্জনক নয়। তবে আমি কেন যেন অবাক হলাম না। শুধু আব্বাকে দেখে স্বস্তির নিশ্বাস এবং উনার সাথে মেরুন রঙের শাড়ি পরা জবুথবু তরুণীটিকে দেখে একটি দীর্ঘ নিশ্বাস ফেললাম। তবে আপা এই ঘটনা সহ্য করতে পারল না। মূর্ছা গেল একটা অস্ফুট আর্তনাদ করে।
সেই রাতে তাকে ওজু করে সারা রাত কোরআন শরিফ জড়িয়ে ধরে কাঁদতে দেখেছিলাম। প্রায় নিঃশব্দ কান্না। খুব আলতো করে কান পাতলে শুধু শোনা যাবে ঝড়ের বাতাসের শোঁ শোঁ শব্দের মতো একটা মৃদু হু হু শব্দ হচ্ছে তার ভেতর থেকে। আমি তখন আমাদের প্রাচীন আমলের উঁচু খাটের কিনারে পা ঝুলিয়ে বসে ছিলাম। আব্বার শোবার ঘরের দরজা ছিল বন্ধ। সাঁইত্রিশ দিন আগেও যে ঘরে গেলে আম্মাকে খবরের কাগজ পড়তে বা রেডিওতে গান শুনতে দেখা যেত, যে ঘরের দরজা রাতের বেলা খোলা থাকলে আব্বার নাক ডাকার শব্দ পাওয়া যেত। সেই ঘর আজ ভেতর থেকে বন্ধ। এক অচেনা নারী আমার আম্মার স্থানে ঘুমাচ্ছেন, কিংবা হয়তো অন্যকিছু করছেন। আমি যা ভাবতে চাই না। কল্পনা করতে চাই না। তাই দু-হাতে আমার দু-চোখ চেপে ধরলাম। কানে হাত চাপা দিলে শব্দ আসা থেমে যায়। চোখে হাত চেপে যদি আমি কল্পনা থামানোর চেষ্টা করতে পারি, তবে ক্ষতি কী?
আমাদের ঘরের দক্ষিণ দিকের জানালা দিয়ে হুড়মুড়িয়ে রাতের ঠান্ডা বাতাস আসতে শুরু করল। চারদিক সুনসান নীরব। আমি চোখ চেপে ধরে রেখেই বসে বসে সামনে পেছনে দুলতে লাগলাম। আপা এখনও কাঁদছেন। অল্প অল্প শব্দ হচ্ছে। হঠাৎ মনে হলো আব্বাদের ঘর থেকে খুট করে একটা শব্দ হলো। আমি কি ভুল শুনলাম? মনে হয় না। তারমানে আব্বা ও সেই মেয়েটি জেগে আছে এখনও! ঘর থেকে শব্দটা আসা মাত্রই আপার কান্না তীব্র হলো। কী লাভ হবে কেঁদে? কাদলেই কি আম্মা ফিরে আসবেন? ওই মেয়েটি হারিয়ে যাবে আমাদের জীবন থেকে সারা রাত কেন আজীবন কাদলেও কি কিছু বদলাবে? কিছুই হবে না। আমাদের শুধু বিপন্নতার দিকেই এগিয়ে যেতে হবে। আমি ভেতরে ভেতরে অস্থির হয়ে যাই। ইচ্ছে হয় আপাকে ধমক দিয়ে থামাই। কিন্তু পারি না। শুনতে পাই, কাঁদতে কাঁদতে আপা বিড়বিড় করে বলছেন, ইয়া আল্লাহু, ইয়া রাহমানু, ইয়া রাহিমু
এবার আমি চোখের বদলে দু-হাতে চেপে ধরি আমার কান। আম্মার হারিয়ে যাওয়ার সুরটা আমাকে খুব নিঃসঙ্গ করে তোলে। পৃথিবীর সব পাখির গানকে বড় কুৎসিত করে ফেলে। খাবারকে এত বিস্বাদ আগে লাগেনি যেমনটা তখন লাগত। আমরা দুই বোন দিনের বেশিরভাগ সময়ে বাসায় থাকলেই মোমের মূর্তির মতো ঠায় বসে থাকতাম। আপা সবসময় আগে খেয়ে নিত। এরপর ক্লাসের জন্য বের হয়ে যেত। আব্বা আর ওই নতুন মেয়েটার সাথে সে কখনো খেতে বসত না। শুধু আমি বসতাম। অল্প খাবার নাড়াচাড়া করে, প্লেট ও হাত ধুয়ে চলে আসতাম নিজের ঘরে। ভাগ্যিস আমাদের রান্না করে দেওয়ার জন্য একজন বুয়া ছিল। নয়তো নতুন মেয়েটির রান্না খেতে হলে আপা নির্ঘাত বমি করে ঘর ভাসাত কিংবা না খেয়ে খেয়ে শয্যাশায়ী হতো। এদিকে আব্বা কয়েকবার সূক্ষ্মভাবে আমাদের সাথে নতুন মেয়েটির স্বাভাবিক কথাবার্তা শুরু করাতে চেয়েছিলেন। মাঝে মাঝেই আমাদের ঘর থেকে ওকে নেইল কাটার কিংবা মাথা ব্যথার ওষুধ আনতে পাঠাতেন। কিছুটা অপ্রস্তুত আর বিব্রত মেয়েটি আমাদের ঘরের দরজার কাছে দাঁড়িয়ে শুদ্ধ করে কথা বলার চেষ্টা করতে করতে চিকন স্বরে বলত, নেইল কাটার কই আছে জানেন? আপা তখন উত্তর দিত না। আমি শুধু নিঃশব্দে উঠে এসে টেবিলের ড্রয়ার খুলে তার কাক্ষিত বস্তুটি বের করে হাতে দিয়ে দিতাম। সে তখন নিচু কণ্ঠে বলত, থ্যাঙ্ক ইউ। আমি দেখতে পেতাম সেই পোশাকি ধন্যবাদ শুনে আপা মুখ বিকৃত করে অন্যপাশের দেয়ালের দিকে তাকিয়ে আছে। নতুন মেয়েটিকে আমি ঘৃণা করতাম না। মেয়েটির নাম বাদে তার পরিবার সম্পর্কেও খুব বেশি কিছু জানতাম না। শুধু মামার কাছে শুনেছিলাম মেয়েটি আমার চেয়ে বছর দুয়েকের বড় হবে। অভাবী ঘরের সন্তান। আরও বেশ কিছু বোন আছে তার। তাই বাবা-মা অনেকটা খুশি হয়েই তাকে আব্বার সাথে বিয়ে দিয়েছে। মেয়েটির একটা সুন্দর নাম ছিল। ডাকনাম। তবে আব্বা তাকে সেই নামে না ডেকে ভালো নাম আফসানা বলে ডাকতেন। আমার মেয়েটিকে কোনো নামেই ডাকতে ইচ্ছে করত না। কোনো সম্বোধনেও না।
দিন দিন বাসায় আমাদের নিশ্বাস নেওয়াটুকুও দুষ্কর হয়ে পড়ছিল। সকালকে মনে হতো পাহাড়ের মতো ভারী। দুপুরকে গনগনে আগুন আর রাত নামলেই দুঃস্বপ্ন মনে হতো সব। এক রাতে খুব ভ্যাপসা গরম পড়েছিল। এমনিতেই আমাদের দু-বোনের ঘুম আসে না। আমরা চুপচাপ শুধু শুয়ে থাকি। ভোরের দিকে হয়তো কিছুটা ঘুমাই। তাও বলা যায় আমি ঘুমাই। আপা তো আজানের সাথে সাথে উঠে যায়। সেদিন প্রচণ্ড গরমে শুয়ে থাকতেও পারছিলাম না আমরা। মনে হচ্ছিল তোশকের নিচ থেকে লাভা বের হচ্ছে। আপা একসময় বলল, এই রত্না চল ছাদে পানি ঢেলে আসি। ঘরটা একটু ঠান্ডা হবে। আমার একবার মনে হয়েছিল বলি, আমি যাব না। তুমিই যাও। কিন্তু কী মনে করে যেন রাজি হয়ে গেলাম। আমাদের তেতলা বাড়িতে আমাদের ঘরের ছাদটা সবচেয়ে উত্তপ্ত হয়ে থাকে। মাঝে মাঝে তাই আমরা বালতি নিয়ে গিয়ে ছাদের কল থেকে পানি ভরে সারা ছাদ ভিজিয়ে আসি। এতে করে ঘরের গরম অনেকটাই কমে আসে। সেদিন গভীর রাতে আমরা বালতি আর মগ নিয়ে পা টিপে টিপে ছাদে চলে গেলাম। বাইরের বাতাস কিছুটা গরম হলেও আকাশে সাঁতারকাটা মেঘের সারি। কেমন যেন নরম আলো। ভালোই লাগছিল। কিন্তু কলের কাছে যাওয়ার আগেই হালকাভাবে আব্বার আর মেয়েটির কথাবার্তার আওয়াজ ভেসে এলো ছাদের অন্যপাশ থেকে। আমরা কিছুটা দূর থেকে দেখতে পেলাম আব্বা মেয়েটিকে জড়িয়ে ধরেছেন। মেয়েটি হাসতে হাসতে নিজেকে ছাড়ানোর চেষ্টা করছে। তিনি ছাড়ছেন না। তার ভারী কণ্ঠে হাস্যরস। কিছুটা আহ্লাদ।
আপা এক ছুটে বাসায় ফিরে এলো। আমি শুনতে পেলাম সে টয়লেটে গিয়ে বেসিনে হড়হড় করে বমি করছে। আমি বুঝতে পারলাম, সে আরও ভেঙে পড়েছে। একা হয়ে পড়েছে। যখন বেদনা জেগে ওঠে মানুষ একা হয়ে যায়। আহত চাঁদের মতো একা, কিংবা বিষণ্ণ রাতের মতো একা। আর আগে জানতাম অসুস্থ হলে মানুষের বমি হয় তবে প্রচণ্ড ধাক্কায় কিংবা বেদনায় যে বমি হতে পারে আমি সেদিনই প্রথম জানলাম। মনে মনে হিসাব কষলাম। আম্মা মারা গেছেন তিন মাস, পাঁচ দিন, আট ঘণ্টা।
সত্যি বলতে গেলে, আমরা যাকিছু জীবনে করতে চাই তা আসলে করা হয়। আমি বহুবার ভেবেছি বাসা ছেড়ে পালিয়ে যাব। যেতে পারিনি। অথচ বছর তিনেকের মাথায় আব্বা চাকরির পদোন্নতি নিয়ে মেয়েটিসহ অন্য শহরে চলে গেল। আমাদের জানাল, আমরা এখানে ভালোই থাকব। উনি মাসে মাসে আমাদের টাকা দিবেন। বাড়ি ভাড়া দিবেন। আর প্রতি সপ্তাহে দেখতে আসবেন। ততদিনে আপার মাস্টার্স শেষের পথে। আমিও বিশ্ববিদ্যালয়ে উঠেছি। আব্বার এই সিদ্ধান্তে আমাদের খুব বেশি ভাবান্তর হলো না। কিংবা বলা যায় হয়তো হাঁফ ছেড়ে বাঁচলাম আমরা। আমার মাথায় শুধু চিন্তা ছিল আব্বা আমাদের ভরণ-পোষণ দেওয়া বন্ধ করে দেন কি না। কিংবা একদম যোগাযোগ বন্ধ করে বাড়ি ভাড়ার দেনায় জর্জরিত করে ফেলেন নাকি। কিন্তু আমাকে ভুল প্রমাণ করে তিনি নিয়মিতই অর্থকড়ি পাঠিয়ে দিতেন। তবে সপ্তাহে নয় প্রথম দিকে মাসে একবার আসতেন, পরে তাও কমে এসেছিল। তাতে আমাদের কোনো সমস্যা হতো না। আমরা নিজেদের মতো থাকতাম। নীরবতার সীমারেখা খুব একটা ভাঙতাম না। আব্বাদের ঘরে আমি ঘুমাতাম। আমাদের ঘরে আপা একা থাকত। আমরা গুছিয়ে নিয়েছিলাম। আবার বিস্মৃত কোনো নদীর মতো ভাসতে শুরু করেছিলাম।
আমাদের নিচের তলায় থাকতেন ব্যবসায়ী আমজাদ মিয়া ও তার পরিবার। পেশায় ব্যবসায়ী হলেও আদতে অনেক বড় কোনো ব্যবসা উনার ছিল না। এলাকার সবগুলো ডিশ ও ইন্টারনেটের লাইন আসত উনার দোকান থেকে। একটা সুপারশপ আর কিছু সিএনজি, এই ছিল উনার ব্যবসা। তবে সবগুলোই চলত বেশ রমরমা। সে কারণে বেশ সচ্ছল ছিলেন। প্রাইভেট লেখা অটোরিকশা করে তিনি ঘুরে বেড়াতেন। সবসময় সাদা পাঞ্জাবি-পায়জামা পরতেন। চোখে সুরমা দিতেন, মাথায় টুপি। আর মাঝে মাঝে বাড়ির নিচে দাঁড়িয়ে সিগারেট টানার সময় মাথার টুপি খুলে রেখে দিতেন পকেটে। যেন টুপি পরে ধূমপান করা মস্ত বড় পাপ। সেই আমজাদ মিয়ার স্ত্রী আটপৌরে চেহারার ফর্সা সুন্দরী। সারাদিন বাড়িতেই থাকেন। বাইরে বের হলে নীল বোরখা পরে বের হন। তাদের দুই মেয়ে এক ছেলে। ছেলেটি দ্বিতীয় সন্তান। লাল একটা বাইক চালাত ও। বড় মেয়েটার জন্য পাত্র খোঁজা হচ্ছিল বহুদিন ধরে আর একদম ছোট মেয়েটা আমার চেয়ে কিছুটা ছোট। এই ছিল পরিবার। আমাদের সাথে প্রতিবেশী হিসেবে তেমন কোনো হৃদ্যতা ছিল না। চলতি পথে সিঁড়ির নিচে দেখা আর ঈদ কিংবা শব-ই-বরাতে অল্প ইফতার বা নাস্তা দিয়ে যাওয়া, এই ছিল সম্পর্ক। শুধু আব্বা চলে যাওয়ার পর পর আমজাদ মিয়ার স্ত্রী তার ছোট মেয়েটিকে নিয়ে আমাদের বাসায় এসেছিলেন। দুই ট্রে ভর্তি খাবার দিয়ে গিয়েছিলেন। সেদিন প্রথম আমি তাকে দেখেছিলাম বোরখা ছাড়া। চৌকো ফর্সা চেহারা, বড় বড় চোখ। ভাবলেশহীন মুখ। খাবার দিয়ে চলে যাওয়ার আগে সেই ভদ্রমহিলা আমার আর আপার মাথায় দীর্ঘক্ষণ হাত বুলিয়ে গেলেন। আমি বুঝতে পারলাম উনি হয়তো আমাদেরকে সান্তনা দেওয়ার মতো কিছু কথা বলতে চাইছেন। হয়তো আসার আগে কথাগুলো সাজিয়ে নিয়েছিলেন। কিন্তু এখন বলতে পারছেন না। আমার মায়াই লাগল উনার জন্য। সহানুভূতি দিতে এসে সহানুভূতি পেয়ে যাওয়া মর্মাহত হওয়ার মতো বিষয়।
এদিকে স্মৃতিবদলের পাতা উলটে একদিন আপা তার এক সহপাঠীকে কোর্টে গিয়ে বিয়ে করে বসল। আমি খুব ভালো করে লোকটিকে খেয়াল করলাম। এবং বুঝতে পারলাম আপা ঝোঁকের বশে, একাকিত্ব থেকে বিয়ে করেছে লোকটিকে। সে সুখী হবে না। আমি তাৎক্ষণিকভাবে আপা সম্পর্কিত সব চিন্তা বাদ দিয়ে বেদনাজলে ডুবে গেলাম। চুপ করে বসে রইলাম ছাদে। দীর্ঘক্ষণ।।
আমজাদ মিয়ার বাসা থেকে মাসখানেক ধরেই ঝগড়া শোনা যেত। কী কী বলত খুব বেশি বোঝা না গেলেও, টের পাওয়া যেত তুমুল ঝগড়া। এভাবে প্রায় প্রায় একই ঘটনা ঘটতে থাকল। সপ্তাহখানেক আগে এক বিকেলে শুনতে পেলাম ঝনঝন শব্দে ভেঙে গিয়েছে জানালার কাঁচ। আর পুরুষ কণ্ঠে টুকরো টুকরো অকথ্য গালির শব্দ তীরের মতো ছুটে আসছে বাইরে। আমি পায়ে পায়ে হেঁটে গেলাম বারান্দায়। আমজাদ মিয়ার কণ্ঠ ভেসে এলো, স্পাই লাগাইছস আমার পিছে? এত বড় সাহস মাগির! লাথি মাইরা তোর
আমজাদ মিয়ার কণ্ঠ ঢাকা পড়ে যায় তার স্ত্রীর চিঙ্কারে। সম্ভবত ভদ্রমহিলা কাঁদছেন কিংবা ঝগড়া করতে করতে কণ্ঠ ভেঙে গেছে উনার। ভাঙা ভাঙা কণ্ঠে তিনি উচ্চস্বরে বলছেন, মাইয়ার বয়সি কারো সাথে শুইতে লজ্জা করে না? পাড়ার সবাইরে বইলে দেব আমি। সবাইরে।
আমজাদ মিয়ার প্রচণ্ড গর্জন শোনা যায়, আর সেই সাথে তার স্ত্রীর আর্তনাদ। আমার বুকের ভেতর যেন একটা সাপ ফণা তুলে ছোবল মারে। আমি বুঝতে পারি আমজাদ মিয়া তার স্ত্রীকে বেধড়ক পিটাচ্ছে। মহিলা আর্তনাদ করেই যাচ্ছে। সেই সাথে কিছুক্ষণ পর যুক্ত হয় তার ছোট মেয়েটির আকুতি-মিনতি। মাকে বাঁচানোর চেষ্টা করে মার খাচ্ছে মেয়েটিও আশপাশের বাড়ির বারান্দায় বেশ কিছু মহিলা ও কাজের মেয়ে এসে দাঁড়িয়েছে। উঁকিঝুঁকি দিয়ে দেখার চেষ্টা করছে বাসায় হচ্ছেটা কী? তেমন কিছুই দেখতে পাচ্ছে না। আপা-দুলাভাই বাসায় নেই। আমার কি যাওয়া উচিত উনাদের বাসায়? আমি গিয়েই বা কী করব? আমার কথা কেউ কেনই বা শুনবে? আমজাদ মিয়ার ছেলেটা কোথায়? সে কেন কিছু করছে না? নাকি সেও তার বাবার মতোই? আমার ভাবনাটুকু শেষ হয় না, তার আগেই বাড়ির গ্যারাজে ইঞ্জিনের শব্দ তুলে, হর্ন বাজানোর শব্দ শুনি। আমি বাইরের ঘরে ছুটে যাই। জানালা দিয়ে তাকিয়ে দেখি ছেলেটি এসেছে। বাইকের পেছনে বসা তার বড় বোন। দুজনেই হন্তদন্ত হয়ে বাসায় দিকে ছুটে যায়। ভদ্রমহিলার আর্তনাদ আগের চেয়ে ক্ষীণ হয়ে এসেছে, শুধুই শুনতে পাচ্ছি ক্লান্ত, পরাজিত একটা ভাঙা কণ্ঠ ও আল্লাহ, আমার আল্লাহ্ বলে ডেকে চলেছে। ঘন ঘন বেল বাজার শব্দ হয় নিচের তলায়। কেউ দরজা খোলে না। আমজাদ মিয়ার ছেলে এবার অধৈর্য হয়ে দরজায় লাথি মারছে। আমজাদ মিয়া দরজা খুলছে না। ভদ্রমহিলা আল্লাহকে ডাকছেন। ছোট মেয়েটার স্পষ্ট কান্না বা কথা শুনতে পাওয়া যাচ্ছে। ছেলেটির দরজায় লাথি মারার শব্দ আরও তীব্র হচ্ছে। এভাবে টানা লাথি মারলে এই পুরোনো বাড়ির কাঠের দরজা ভেঙে যাবেই। আরও কিছুক্ষণ দমাদম লাথির শব্দ। হঠাৎ দরজা খোলার শব্দ হলো। এরপর ক্ষণিকেই সব চুপ। আমার হাতের তালু ঘেমে একাকার। ইচ্ছে করছে দরজা খুলে রেলিংয়ে ঝুঁকে নিচতলায় উঁকি দিই। কিন্তু এই পরিস্থিতিতে সম্ভব না। আমি নিশ্চুপ হয়ে কান পেতে রাখি। অল্প কিছু উত্তপ্ত কথা ভেসে আসে আমজাদ মিয়া আর তার ছেলের। হঠাৎ শুনি ছেলেটি বলছে,
প্রমাণসহই আছে। আমি নিজে গিয়া বাসা দেইখা আসছি। যেখানে তুমি ওই বেটির সাথে লুকায়ে থাকতে যাও। আর এদিকে বড় গলায় কথা বইলা আমার আম্মার গায়ে হাত তুলো?
আমজাদ মিয়া গর্জে উঠে বলে, আরও হাত তুলুম, কী করবি?
আর একবার এই কথাটা বলল, এরপর দেখো কী করি।
আরও হাজার বার ওই মাগির গায়ে হাত তুলুম, লাথি দিমু। কী করবি তুই কর। কর, কর।
কথা শেষ হওয়ার আগেই ধুম করে একটা শব্দ হয়। তারপর চারপাশ মধ্যরাতের গ্রামের মতো নীরব হয়ে যায়। শুধু ঝিঁঝি পোকার ডাকের বদলে সরু একটা কান্নার শব্দ ভেসে এসেই পলকে থেমে যায়। বাতাস ভারী লাগতে থাকে আমার। কী হলো? কেউ কিছুই বলছে না কেন? শব্দ প্রতিরোধক কাঁচের ভেতরে যেন সবাই বন্দি হয়ে আছে এমন অবস্থা হয়ে গেছে। কই গেল সব? আমি লম্বা সময় বারান্দায় বসে অপেক্ষা করলাম। আশপাশের বাসার বারান্দায় থাকা অনেকেই ঘরে ফিরে গেল। আমি বসে রইলাম। রাতে আপা-দুলাভাই যখন এলো তখনো নিচতলা থেকে কোনো সাড়াশব্দ পেলাম না। যেন বিকেলের সেই ঘটনাগুলো ছিল কোনো ইতিহাস। অল্পদামে বিকিয়ে গেছে সংবাদপত্রের কাছে। আমার মনে হলো আমি বারান্দাতেই বাকি ঘটনাটুকু জানার অপেক্ষা করতে করতে ঘুমিয়ে পড়ি। পুরো রাতটুকু আমি একটা চেয়ার পেতে বসে থাকলাম। আপা ঘুমাতে যেতে ডেকেছিল। পাত্তা দিলাম না। কোন অন্তরালে নিজেকে হারালাম, নিজেও বুঝলাম না। প্রায় সারা রাত নিঘুম থেকে খুব ভোরে ছাদে গিয়ে বসে থাকলাম। সাড়ে ছয়টা নাগাদ একটা সাদা অ্যাম্বুলেন্স এসে আমাদের বাড়ির সামনে থামল। আমি দেখতে পেলাম কিছুক্ষণ পর স্ট্রেচারে করে সাদা কাপড়ে ঢেকে কাউকে নিয়ে যাওয়া হচ্ছে। পাশে পাশে হাঁটছে আমজাদ মিয়ার স্ত্রী, দুই মেয়ে আর ছেলে। একতলার এক ভদ্রলোক মর্নিং ওয়াকে গিয়েছিলেন, গেট দিয়ে ঢুকতে ঢুকতে উৎকণ্ঠিত হয়ে জিজ্ঞেস করলেন, কী হয়েছে? আমজাদ মিয়ার স্ত্রী শুধু মাথার ঘামটাটুকু আরেকটু টেনে লম্বা করতে করতে বললেন, উনি স্ট্রোক করছেন। হাসপাতালে নেওয়া হইতেছে। দোয়া কইরেন।
অ্যাম্বুলেন্সটার সাথে ছেলেটিও চলে গেল। ভদ্রমহিলা দুই মেয়েকে শক্ত করে দুহাতে আঁকড়ে রেখে বাড়ির ভেতরে ঢুকলেন। সেই সকালের পর আমজাদ মিয়া এই বাড়িতে আর ফিরে আসেনি। সেদিন উত্তপ্ত মুহূর্তে তিনি কি নিজের ছেলের হাতেই আহত হয়ে প্রাণ হারিয়েছিলেন নাকি আসলেই অতিরিক্ত উত্তেজিত হয়ে স্ট্রোক করেছিলেন? নাকি ছেলের ক্ষতি হতে পারে ভেবে বাঁচানোর জন্য আমজাদ মিয়ার স্ত্রীই তার পেছন থেকে আঘাত করেছে তা আমার জানা নেই।
আমি শুধু জানি, এখন দুপুর। ছায়া ছায়া রোদ খেলা করছে চারপাশে। এমন দুপুরকে নাকি অনেকেই বলে মরা দুপুর। দুপুর কি কখনো মরে? নাকি মৃত মানুষেরা ছায়া ছায়া স্মৃতি হয়ে যায় বলেই দুপুরের এই নাম! আমি এই দুপুরের নাম দিয়েছি মায়া দুপুর। এই যে আমার সতের বছরের জমে যাওয়া সব জিনিস, আসবাবপত্র আর স্মৃতি নিয়ে এ বাসা থেকে চলে যাচ্ছি আমরা আর মায়াভরা স্মৃতি ফেলে যাচ্ছি। তাই এই দুপুর মায়া দুপুর। আর হ্যাঁ, আমি এটাও জানি আমজাদ মিয়ার পরিবারের কাছে কীভাবে তার প্রতারণা প্রমাণসহ ফাস হয়ে গিয়েছে। কেউ একজন, হ্যাঁ কেউ একজন আমজাদ মিয়াকে একটি অল্পবয়সি মেয়ের সাথে দেখে ফেলেছিল। তারপর পিছু নিয়ে ওদের থাকার জায়গাটুকুও চিনে এসেছিল। আর কে না জানে, উড়ো খবরের নামে সত্য খবর দিতে একটা বেনামি সিম কার্ডই যথেষ্ট। আমজাদ মিয়ার পরিণতি নিয়ে আমার মধ্যে কোনো অনুতাপ নেই। কারণ, পৃথিবীতে স্বার্থপর বাবার চেয়ে মায়ের মমতামাখা আঁচলের মূল্য অনেক। মায়া দুপুরের আলো বেলা গড়াতে গড়াতে আরও নরম হয়ে আসে। সেই আলোতে আমি আমার মুঠোফোন থেকে বেনামি সিম কার্ডটা বের করে দুই টুকরা করে ফেলি। এই নম্বরটির আর কোনো প্রয়োজন নেই।

ভুলে থাকার গল্প
যতটুকু জানি, ওদের পরিচয় হয়েছিল আমারই বিয়ে উপলক্ষে। আমার গায়ে হলুদে বেশ কিছু নাচ, গান আর ম্যাজিক দেখানোর আয়োজন করা হয়েছিল। যা আজকাল সব হলুদেই হয় আর কী। আমার বন্ধু-বান্ধবী, কাজিনরা যখন মহা উৎসাহে জামা-কাপড়, গহনা, গান নিয়ে কথা বলছিল, আমি তখন সাফ সাফ ঘোষণা দিয়ে দিলাম, কোনো হিন্দি গান বাজানো যাবে না। বাংলা গান হবে শুধু। কলকাতার বাংলা হলেও চলবে। কিন্তু হিন্দি গানের পানি, পানি, সানি, সানি কেউ আশা করে থাকলে সেই আশায় বরং গুড়েবালি। শুনে মুষড়ে পড়েছিল অনেকেই, তবে আশাভঙ্গ হয়নি, কারণ এ সময়ে বাংলা গানেও অনেক হিন্দি শব্দ আর আইটেম গানের ছড়াছড়ি। সরাসরি খেতে না পারলেও অন্তত ঘুরিয়ে বেশ খাওয়া যাবে। আমার হলুদ উপলক্ষে আরও অনেকের মতো ওরা দুজনও জুটি বাঁধল। কোনো একটা মজার গানে নাচবে। আমার তখন মহাব্যস্ততা। সকাল থেকে বিকেল অফিস করি, এরপর বিয়ের কেনাকাটায় যাই। বাড়ি ফিরতে ফিরতে রাত হয়ে যায়। এসে দেখি সন্ধ্যা থেকে ওরা অনেকে নাচের রিহার্সেল করছে। বসার ঘরের আনাচে-কানাচে পড়ে আছে অজস্র খালি চায়ের কাপ আর কোকের বোতল। একই গানের লাইন বার বার শুনতে শুনতে বাসার সবার কান ঝালাপালা হয়ে গিয়েছে। শুধু আমার আব্বা-আম্মা বার বার শুনেও বিরক্ত হচ্ছেন না। বরং আনন্দিত হচ্ছেন। তাদের মেয়ের বিয়ে, সেই উপলক্ষে আনন্দ। আমি দেখি আমার ঝাঁকড়া চুলের সেই বন্ধু আর গালে তিল থাকা বান্ধবী নাচের মুদ্রা নিয়ে একে অন্যের সাথে খুব গল্প করছে।
ঝাঁকড়া চুলের বন্ধু আমার স্কুলজীবনের। একসাথে কোচিং করতে গিয়ে পরিচয় হয়েছিল। গালে তিল থাকা বান্ধবী বিশ্ববিদ্যালয়ের সহপাঠী। সপ্তাহখানেক আগেও এরা কেউ কাউকে তেমন চিনত না। অথচ এখন দেখে মনে হচ্ছে যুগ যুগ ধরে পরিচিত। আমি আগ বাড়িয়ে সবার খবরাখবর জিজ্ঞেস করি। একে একে সবাই নিজের নাচের কিংবা গানের রিহার্সেল দেখায় আমাকে। হাসিমুখে বসে থাকি। অথচ আমি ভেতরে ভেতরে খুব ক্লান্ত। ইদানীং রাতে ঘুম হয় না। এটা কি বিয়ে নিয়ে দুশ্চিন্তায় নাকি অফিস, বাসা, বিয়ে, কেনাকাটা এসবের চাপের কারণে তা আমি জানি না। আমার হবু জীবনসঙ্গীর সাথেও খুব বেশিক্ষণ ফোনে কথা বলতে ইচ্ছে করে না। থেকে থেকে বরং কেমন যেন বিষাদ কাজ করে মনে। বসার ঘরের ফ্যানের দিকে আমি হাঁ করে তাকিয়ে থাকি যেন এভাবে তাকালেই ফ্যানের পাখাগুলো ছুটে এসে আমার দুই বাহুতে ডানার মতো জুড়ে যাবে আর আমাকে নিয়ে যাবে কোন সুদূরে। এভাবে ঠিক কতক্ষণ স্থির দৃষ্টিতে ফ্যানের দিকে তাকিয়ে থাকি নিজেও জানি না। মনে পড়ে যায় কিছুদিন আগে ইউটিউবে একটা পিয়ানোর সুর শুনেছিলাম। মন্ত্রমুগ্ধের মতো। না, মোৎসার্ট বা বিথোফেন নয়। একদম আনকোরা নতুন এক শিল্পী। মাত্র ছাব্বিশ বছর বয়স তার। সেই সুরের দ্যোতনায় পাগল হয়ে উঠেছিল এক আফ্রিকান লোক। সে মন্তব্যঘরে লিখেছিল, তোমরা কেউ কি শুনতে পাচ্ছ? আমার মৃত্যুর সময় এই সুর শুনে আমি পৃথিবী থেকে বিদায় নিতে চাই। তারপর সেখানে আরও জনাতিনেক মানুষ এসে মন্তব্য করেছিল,
আমিও
আমিও
আমিও
আমার ইচ্ছে হয়েছিল সেখানে একই কথা লিখে আসি। কিন্তু পারিনি। কারণ মৃত্যু নিয়ে ভাবার কোনো কারণ আমার নেই। আমি নতুন জীবন শুরু করতে যাচ্ছি। ঘর-বাঁধা কী সুন্দর একটা স্বপ্নের নাম অথচ কেমন বন্দি বন্দি ঘ্রাণ আসে সেখান থেকে। আমি চিন্তাজাল ছিন্ন করি। বসার ঘরের সবাই রাতের খাবার খেয়ে বিদায় নেয়। এ বাসায় এখন প্রতি বেলায় ডজন-ডজন মানুষের রান্না হয়। বিয়ের দিন আরও ঘনিয়ে আসতে শুরু করলে না জানি কী হবে!
আমার গালে তিল থাকা বান্ধবী বিয়ের জন্য পাত্র খুঁজছে। বহুদিন থেকেই। তার সমস্যা হলো কাউকেই তার খুব বেশিদিন ভালো লাগে না। সবার মাঝে কিছু না কিছু কিন্তু খুঁজে পায়। অথচ সে জীবনসঙ্গী পাওয়ার জন্য পাগল। একা থাকার সাথে এখনও আপোস করে উঠতে পারেনি। জেনেছি স্কুলজীবন থেকে সে এমন ৷ প্রেমিক কিংবা প্রেমিকরূপী বন্ধু ছিল সবসময়ই। হয়তো এখনও কেউ না কেউ আছে। আমার জানা নেই। আমার ঝাঁকড়া চুলের বন্ধুটি আবার বেশ ভাবুক। আমি জানি, বাড়ি যাওয়ার পথে সে যে গানটির সাথে নাচবে সেটি শুনতে থাকবে। আমি জানি, ঘরে ফিরে সে শিখে যাওয়া নাচের মুদ্রা মনে করার চেষ্টা করতে থাকবে। সে মোহাম্মদপুরের বাসায় একা থাকে এখন। আগে চশমা পরা একটা মেয়ের সাথে থাকত। দুজনে একসাথে বাজার করত। ও মাংস কেটে দিত, মেয়েটি রাত। ওদের বাসায় আড্ডা দিতে গেলে মানিপ্ল্যান্ট গাছের টবে কনডমের ছেঁড়া প্যাকেট পাওয়া যেত। গা ঘিন ঘিন করত আমার। মনে হতো ওদের ভালোবাসার ছাপ হয়তো পড়ে আছে বসারঘর, খাবারঘর, রান্নাঘরসহ সর্বত্র। আমি অল্প সময় থেকে চলে আসতাম। ঝাঁকড়া চুলের বন্ধুর সেই সম্পর্কটা একদিন ভেঙে গেল। কারণ সবকিছু নিয়েই সে অতিরিক্ত সিরিয়াস ছিল। চশমা পরা মেয়েটিকে সারাদিন মেসেজ করত। মোবাইলের প্যাকেজের সাথে সে একশত ভালোবাসার কবিতা ফ্রি পেয়েছিল। কাজে চলে গেলে রোজ তিনটা করে মেসেজ পাঠাত। আর ফিরতি মেসেজ না পেলে গণ্ডগোল করত খুব। মেয়েটার অফিসের সামনে ছুটি হওয়ার আগেই চলে যেত। ওর ছেলেবন্ধুদের সহ্য করতে পারত না। গ্রামের বাড়িতে বাবা-মায়ের সাথে বেশি কথা বললে যেত খেপে। একদিন বাড়িওয়ালা নোটিস দিল, এভাবে বিয়ে না করে একসাথে থাকা যাবে না। এই সব নোংরামির জায়গা এটা না। আমার বন্ধু নোটিস পড়ে বাড়িওয়ালাকে গিয়ে শাসিয়ে এসেছিল। পাড়ায় ওর কিছুটা পরিচিতি ছিল। তাই এসব কিছুর পরেও বাড়ি ছেড়ে দিতে হলো না। তবে প্রেমিকা মেয়েটি সেদিন লম্বা সময় জানালার সামনে দাঁড়িয়ে ছিল। অস্বচ্ছ হয়ে এসেছিল ওর চশমার কাঁচ। কেঁপে কেঁপে উঠছিল পাতলা ঠোঁট। বন্ধু বলল, আর কেঁদো না। চলো বিয়ে করে ফেলি। মেয়েটি রাজি হয়নি। একসাথে থাকা যত সহজ, জীবন কাটানোর প্রতিশ্রুতি দেওয়া তত সহজ না। কিংবা সে হয়তো মনে মনে বিরক্ত হয়ে উঠেছিল আমার বন্ধুর অতিরিক্ত সিরিয়াসনেস দেখে। এদিকে বন্ধু আরও মরিয়া হয়ে গেল। সকাল-সন্ধ্যা ভালোবাসার কবিতার সাথে যুক্ত হলো বিয়ের প্রস্তাব। মেয়েটি বাড়ি ফিরে দেখে ঘর পরিষ্কার, ভাতের সাথে ডিম ভুনা, আলুভর্তা রান্না হয়ে গিয়েছে। আমার সিরিয়াস বন্ধু নিজেকে স্বামী হিসেবে প্রমাণ করার জন্য উন্মুখ হয়ে আছে। মেয়েটি চুপ করে গেল খুব। যেন হারিয়ে গেল নিজেরই মাঝে। শুধু বিয়ের কথা তুললেই শান্ত স্বরে বলত-না।
আমরা বাঙালিরা না শব্দটিকে প্রত্যাখ্যান হিসেবে খুব কমই বিচার করি। আমরা ভাবি না মানেই হ্যাঁ, কিংবা হয়তো, হতেও পারে এমন কিছু। আমার বন্ধুটিও তাই ভেবেছিল। সে কারণে সে মেয়েটির অফিসের সামনে যাওয়া বাড়িয়ে দিল, মেসেজ, ফোনকল, স্ট্যাটাস, রান্না, ঘর গোছানোসবকিছু রাখতে থাকল টিপটপ। তবে অপর পক্ষ থেকে কোনো পরিবর্তন না দেখে সে একদিন বাধ্য হয়ে মেয়েটির গ্রামের বাড়িতে ফোন করে জানিয়ে দিল দুজনের একসাথে থাকার কথা। ভাবল, লোক জানাজানি আর সমাজের ভয়ে এখন নিশ্চয়ই মেয়েটির পরিবার তার সাথে বিয়ে দেওয়ার জন্য মেয়েটিকে খুব চাপ দিবে। কিন্তু এমন কিছু হলো না। সব জেনে মেয়েটি গেল রেগে। বাড়ি ছেড়ে চলে গেল। সবকিছু থেকে ব্লক করে দিল ওকে। আর ফিরে এলো না। সেদিনের পর এক মৃতদুপুরে বন্ধু আমার সামনে বসে বসে অনেক কাঁদল। অনেক। তারপর বলল, সব ভুলে যাব। কোনো কিছু মনে রাখতে চাই না। আমি উত্তরে বললামহুম। কেউ কেউ ভুলে যায়। কেউ কেউ সব ভুলে যেতে পারে। যারা পারে তারা ভাগ্যবান। ভাগ্যবানের কোটায় সবার স্থান হয় না ৷
আমার বন্ধুটি তখন আমার হাত ধরে কাঁদতে কাঁদতে বলল, খুব কষ্ট, খুউব। কিছুতেই ওকে ভুলতে পারছি না।
বর্তমানে আমার গালে তিল থাকা বান্ধবীর সাথে পরিচিত হয়ে হয়তো বন্ধুটি তার কষ্ট কমানোর জন্য কিছুটা হলেও গতি পেয়েছে। গতি তো আমিও পেয়েছি } এই যে বিয়ে করতে যাচ্ছি। উদ্দেশ্যহীন এক জীবনের প্রচলিত গতির নামই তো বিয়ে। আমার হবু জীবনসঙ্গী সম্ভবত একজন ভালো মানুষ। সে কোনো কিছু নিয়ে অতিরিক্ত চিন্তা করে না। তবে বউ শব্দটা নিয়ে তার মনে খুব কোমল, পেলব এক ধরনের কল্পনা আছে। সেই কল্পনার পোশাকে আমি পুরোপুরি মানিয়ে না গেলে সে কেন যেন আমাকে পছন্দ করে। কিংবা ভাব দেখায় পছন্দ করছে। আমিও তার সাথে ভালো থাকার প্রচ্ছন্ন ভাব দেখাই। যেন এটা আমাদের দুজনের খেলা, এখন ভাব, ভাব, ভাব। পরে আড়ি, আড়ি, আড়ি।
এক মঙ্গলবার সন্ধ্যায় খুব ঘরোয়া পরিবেশে আমাদের কাবিন হয়ে যায়। ভারী একটা গোলাপি কাতান শাড়ির নিচে আমি ভেতরে ভেতরে হাঁসফাঁস করতে থাকি। যেন কোনো পাখির ডানা চেপে ধরে তাকে মানুষের পোশাক পরিয়ে দেওয়া হয়েছে। আমার হবু স্বামীও রুমাল দিয়ে ঘন ঘন ঘাম মোছে। সেও হাঁসফাঁস করছে তবে ডানা ঝাঁপটানোর জন্য নয়, অতিরিক্ত গরমে। দেখতে দেখতে আমাদের হলুদ-সন্ধ্যা চলে আসে। ফটোগ্রাফারের কথা শুনে বিচিত্র রকমের ছবি তুলতে তুলতে আমি দেখতে পাই আমার ঝাঁকড়া চুলের বন্ধুর হাতে বোরহানির গ্লাস। সেই অর্ধ সমাপ্ত বোরহানির গ্লাসের এক প্রান্তে গোলাপি লিপস্টিকের দাগ। বন্ধুর সাদা পাঞ্জাবির কলারেও সেই গোলাপ রঙের দাগ লেগে আছে। তার চেহারাটা ও বেশ খুশি খুশি লাগছে। সেদিন সন্ধ্যায় ওদের নাচটা সবচেয়ে সুন্দর হয়। আমার হলুদ সন্ধ্যা অথচ সুন্দর লাগে ওদের। আমি চোখ ফিরিয়ে নিই।
বিয়ের পর পর আমরা অনেকগুলো দাওয়াত পাই। সপ্তাহের রবি থেকে বৃহস্পতি অফিসের কাজের চাপ আর ছুটির দিনগুলোতে আত্মীয়দের দাওয়াত আমাদের সময়গুলো আষ্টেপৃষ্ঠে বাঁধতে থাকে মাকড়সার জালের মতো। এত মানুষ, এত খাবার, এত আনুষ্ঠানিকতা দেখে আমার খুব বিরক্ত লাগে। মনে হয় নিজেকে আমি চিনতে পারছি না। পেছনে ফেলে এসেছি আমার অর্ধেক আকাশ। প্রকৃত জীবন। একরাতে মেঘের ভারে নুয়ে পড়ে রাতের তারাগুলো। বাঁকা চাঁদ নেমে আসে নাগরদোলার মতো। আমার জীবনসঙ্গী অস্পষ্ট অন্ধকারে আমাকে আবিষ্কার করার চেষ্টা করতে থাকে। খুব ঘুম ঘুম লাগে আমার। বিরক্তিতে ছ্যাঁত করে ওঠে ভেতরটুকু। আমি এক ঝটকায় তার হাত সরিয়ে দিই। সে নিশ্চুপ হয়ে যায় সাথে সাথেই। বিস্ময়ে নাকি ক্রোধে আমি ভাবতে চাই না। ঘুমে ঢলে পড়ি নিশ্চিন্তে। আরামে। খুব সকালে ঘুম থেকে উঠে দেখি সে বসে আছে জানালার পাশের চেয়ারে। নির্ঘুম। বাইরে সকাল নেমে এসেছে নিঃশব্দে। আমার মনে হয় তাকে একটু জড়িয়ে ধরি। তারপর ভাবি, এটা ভালোবাসা থেকে নয়। বরং গতরাতের ঘটনার পর হয়তো করুণা থেকে এই অনুভূতি কাজ করছে। ভালোবাসাকে প্রশ্রয় দেওয়া যায়। করুণাকে কি যায়?
আমার ঝাঁকড়া চুলের বন্ধু আর গালে তিল থাকা বান্ধবী একসাথে ঘুরে বেড়ায় শহরময়। অনেকেই তাদেরকে দেখে ভিন্ন ভিন্ন রেস্তরাঁয়, পার্কে, শপিংমলে। আমি শুনতে পাই। বান্ধবীর বেশ সুন্দর সুন্দর কিছু ছবি আসতে থাকে ফেসবুকে। নানা জায়গার চেক ইন। আমি ভাবি এবার কি তবে ওরা ঘর বাঁধবে? আমার ভেবে অবাক লাগে ওদের কেন জীবন নিয়ে ক্লান্ত লাগে না? কিন্তু মাস কয়েক পেরিয়ে যাওয়ার পরেও কোনো খবর আসে না। আমি বুঝতে পারি ওরা হাওয়ায় ভাসছে। বুদবুদের মতো। হিলিয়াম ভরা বেলুনের মতো।
এদিকে হঠাৎ করেই প্রবল জ্বরে আক্রান্ত হই। জীবনসঙ্গী রাতভর জেগে থাকে পাশে। ছেলেমানুষের মতো উদ্বিগ্ন হয়ে থাকে। আমি কিছুটা অপরাধবোধে ভুগি। একটা সবুজ বেদনা তাড়া করে বেড়ায় আমাকে। নিজেকে খুব দুর্বল মনে হয়। ভাবি, অন্যকে খুশি করার জন্য সিদ্ধান্ত নিয়ে ব্যক্তিজীবনে আফসোস করার চেয়ে বিচিত্র কিছু আর হয় না। কেন বিয়ে করলাম যখন ইচ্ছে ছিল না? কেন আমরা উদ্দেশ্যহীনতায় ভুগলে ভাবি অন্য কাউকে জীবনে জড়ালেই ভালো থাকব! কে জানে?
আমি মোটামুটি সুস্থ হওয়ার পর এক বিকেলে গালে তিল থাকা বান্ধবীর বিয়ের কার্ড পেলাম। ভাবলাম হয়তো সাথে আমার বন্ধুর নাম দেখব। অথচ কার্ড খুলে দেখি সেখানে আরেকজনের নাম! সেদিন রাতে বহুদিন পর বন্ধু আমার সাথে উদ্ভ্রান্তের মতো দেখা করতে আসে। আমি দেখতে পাই তার গালভর্তি দাড়ি আর কোটরে চলে যাওয়া চোখ। সিগারেটের প্রভাবে কালো হয়ে গেছে পুরু ঠোঁট কণ্ঠনালি এমন করে ফুলে ফুলে উঠছে যেন এখনই ভেঙে পড়বে। আমাকে দেখেই বন্ধু কান্নায় ভেঙে পড়ে। জীবনসঙ্গী এই দৃশ্য দেখে কী যেন ভাবে তারপর বলে, তোমরা কথা বলো। সে চলে যায়। আমি দেখতে পাই সাথে সাথেই বন্ধু কাঁদতে কাঁদতে মাটিতে বসে পড়ছে। শিশুদের মতো একগুঁয়ে স্বরে সে আমাকে বলে, এই বিয়ে ঠেকাতেই হবে।
আমি সাথে সাথে বলি, আলবৎ। ঠেকাতেই হবে। কিন্তু বিয়ে ঠেকানোর জন্য আমি কিছুই করি না। বান্ধবীর বিয়ে হয়ে যায়। ওদের হানিমুনের ছবিতে আমাদের অনেকের ফেসবুক ভেসে যায়। আমি বন্ধুর খবর নিব নিব করেও নিতে পারি না। কয়েকমাস পর বন্ধু একদিন ফোন করে বলে, শহর ছেড়ে চলে যাচ্ছি, বুঝেছিস। আর ফিরব না।
আমি বলি, আচ্ছা। সে শহর ছেড়ে চলে যাওয়ার সপ্তাহ দুই পরেই জানতে পারি বান্ধবীও চলে গেছে কোথাও কেউ জানে না কোথায়। তার নতুন স্বামী খুঁজে বেড়াচ্ছে তাকে তন্ন তন্ন করে। সবখানে। আমি কল্পনা করে নিই, ঝাঁকড়া চুলের বন্ধুটির সাথে দূরে, বহু দূরে কোথাও তিল থাকা বান্ধবীর দেখা হয়েছে। কিংবা বন্ধুটি খুঁজে পেয়েছে আবার নতুন কাউকে। যে তাকে ছেড়ে কোথাও যাবে না। হয়তো বান্ধবীটিও নিজের মনের মতো ঠিকানা পেয়ে গিয়েছে। হতে পারে তা অন্য কেউ, হতে পারে তা অন্য কিছু। সত্যি বলতে কি তাদের মিলন হলো নাকি হলো না, তাতে সম্ভবত আমাদের কারোরই কিছু যায় আসে না।।
কারণ, শেষ পর্যন্ত আমরা সম্ভবত কাউকে মনে রাখি না। আমাদের সবার গল্পগুলোই আসলে ভুলে থাকার গল্প।
ভুলে থাকার গল্প
যতটুকু জানি, ওদের পরিচয় হয়েছিল আমারই বিয়ে উপলক্ষে। আমার গায়ে হলুদে বেশ কিছু নাচ, গান আর ম্যাজিক দেখানোর আয়োজন করা হয়েছিল। যা আজকাল সব হলুদেই হয় আর কী। আমার বন্ধু-বান্ধবী, কাজিনরা যখন মহা উৎসাহে জামা-কাপড়, গহনা, গান নিয়ে কথা বলছিল, আমি তখন সাফ সাফ ঘোষণা দিয়ে দিলাম, কোনো হিন্দি গান বাজানো যাবে না। বাংলা গান হবে শুধু। কলকাতার বাংলা হলেও চলবে। কিন্তু হিন্দি গানের পানি, পানি, সানি, সানি কেউ আশা করে থাকলে সেই আশায় বরং গুড়েবালি। শুনে মুষড়ে পড়েছিল অনেকেই, তবে আশাভঙ্গ হয়নি, কারণ এ সময়ে বাংলা গানেও অনেক হিন্দি শব্দ আর আইটেম গানের ছড়াছড়ি। সরাসরি খেতে না পারলেও অন্তত ঘুরিয়ে বেশ খাওয়া যাবে। আমার হলুদ উপলক্ষে আরও অনেকের মতো ওরা দুজনও জুটি বাঁধল। কোনো একটা মজার গানে নাচবে। আমার তখন মহাব্যস্ততা। সকাল থেকে বিকেল অফিস করি, এরপর বিয়ের কেনাকাটায় যাই। বাড়ি ফিরতে ফিরতে রাত হয়ে যায়। এসে দেখি সন্ধ্যা থেকে ওরা অনেকে নাচের রিহার্সেল করছে। বসার ঘরের আনাচে-কানাচে পড়ে আছে অজস্র খালি চায়ের কাপ আর কোকের বোতল। একই গানের লাইন বার বার শুনতে শুনতে বাসার সবার কান ঝালাপালা হয়ে গিয়েছে। শুধু আমার আব্বা-আম্মা বার বার শুনেও বিরক্ত হচ্ছেন না। বরং আনন্দিত হচ্ছেন। তাদের মেয়ের বিয়ে, সেই উপলক্ষে আনন্দ। আমি দেখি আমার ঝাঁকড়া চুলের সেই বন্ধু আর গালে তিল থাকা বান্ধবী নাচের মুদ্রা নিয়ে একে অন্যের সাথে খুব গল্প করছে।
ঝাঁকড়া চুলের বন্ধু আমার স্কুলজীবনের। একসাথে কোচিং করতে গিয়ে পরিচয় হয়েছিল। গালে তিল থাকা বান্ধবী বিশ্ববিদ্যালয়ের সহপাঠী। সপ্তাহখানেক আগেও এরা কেউ কাউকে তেমন চিনত না। অথচ এখন দেখে মনে হচ্ছে যুগ যুগ ধরে পরিচিত। আমি আগ বাড়িয়ে সবার খবরাখবর জিজ্ঞেস করি। একে একে সবাই নিজের নাচের কিংবা গানের রিহার্সেল দেখায় আমাকে। হাসিমুখে বসে থাকি। অথচ আমি ভেতরে ভেতরে খুব ক্লান্ত। ইদানীং রাতে ঘুম হয় না। এটা কি বিয়ে নিয়ে দুশ্চিন্তায় নাকি অফিস, বাসা, বিয়ে, কেনাকাটা এসবের চাপের কারণে তা আমি জানি না। আমার হবু জীবনসঙ্গীর সাথেও খুব বেশিক্ষণ ফোনে কথা বলতে ইচ্ছে করে না। থেকে থেকে বরং কেমন যেন বিষাদ কাজ করে মনে। বসার ঘরের ফ্যানের দিকে আমি হাঁ করে তাকিয়ে থাকি যেন এভাবে তাকালেই ফ্যানের পাখাগুলো ছুটে এসে আমার দুই বাহুতে ডানার মতো জুড়ে যাবে আর আমাকে নিয়ে যাবে কোন সুদূরে। এভাবে ঠিক কতক্ষণ স্থির দৃষ্টিতে ফ্যানের দিকে তাকিয়ে থাকি নিজেও জানি না। মনে পড়ে যায় কিছুদিন আগে ইউটিউবে একটা পিয়ানোর সুর শুনেছিলাম। মন্ত্রমুগ্ধের মতো। না, মোৎসার্ট বা বিথোফেন নয়। একদম আনকোরা নতুন এক শিল্পী। মাত্র ছাব্বিশ বছর বয়স তার। সেই সুরের দ্যোতনায় পাগল হয়ে উঠেছিল এক আফ্রিকান লোক। সে মন্তব্যঘরে লিখেছিল, তোমরা কেউ কি শুনতে পাচ্ছ? আমার মৃত্যুর সময় এই সুর শুনে আমি পৃথিবী থেকে বিদায় নিতে চাই। তারপর সেখানে আরও জনাতিনেক মানুষ এসে মন্তব্য করেছিল,
আমিও
আমিও
আমিও
আমার ইচ্ছে হয়েছিল সেখানে একই কথা লিখে আসি। কিন্তু পারিনি। কারণ মৃত্যু নিয়ে ভাবার কোনো কারণ আমার নেই। আমি নতুন জীবন শুরু করতে যাচ্ছি। ঘর-বাঁধা কী সুন্দর একটা স্বপ্নের নাম অথচ কেমন বন্দি বন্দি ঘ্রাণ আসে সেখান থেকে। আমি চিন্তাজাল ছিন্ন করি। বসার ঘরের সবাই রাতের খাবার খেয়ে বিদায় নেয়। এ বাসায় এখন প্রতি বেলায় ডজন-ডজন মানুষের রান্না হয়। বিয়ের দিন আরও ঘনিয়ে আসতে শুরু করলে না জানি কী হবে!
আমার গালে তিল থাকা বান্ধবী বিয়ের জন্য পাত্র খুঁজছে। বহুদিন থেকেই। তার সমস্যা হলো কাউকেই তার খুব বেশিদিন ভালো লাগে না। সবার মাঝে কিছু না কিছু কিন্তু খুঁজে পায়। অথচ সে জীবনসঙ্গী পাওয়ার জন্য পাগল। একা থাকার সাথে এখনও আপোস করে উঠতে পারেনি। জেনেছি স্কুলজীবন থেকে সে এমন ৷ প্রেমিক কিংবা প্রেমিকরূপী বন্ধু ছিল সবসময়ই। হয়তো এখনও কেউ না কেউ আছে। আমার জানা নেই। আমার ঝাঁকড়া চুলের বন্ধুটি আবার বেশ ভাবুক। আমি জানি, বাড়ি যাওয়ার পথে সে যে গানটির সাথে নাচবে সেটি শুনতে থাকবে। আমি জানি, ঘরে ফিরে সে শিখে যাওয়া নাচের মুদ্রা মনে করার চেষ্টা করতে থাকবে। সে মোহাম্মদপুরের বাসায় একা থাকে এখন। আগে চশমা পরা একটা মেয়ের সাথে থাকত। দুজনে একসাথে বাজার করত। ও মাংস কেটে দিত, মেয়েটি রাত। ওদের বাসায় আড্ডা দিতে গেলে মানিপ্ল্যান্ট গাছের টবে কনডমের ছেঁড়া প্যাকেট পাওয়া যেত। গা ঘিন ঘিন করত আমার। মনে হতো ওদের ভালোবাসার ছাপ হয়তো পড়ে আছে বসারঘর, খাবারঘর, রান্নাঘরসহ সর্বত্র। আমি অল্প সময় থেকে চলে আসতাম। ঝাঁকড়া চুলের বন্ধুর সেই সম্পর্কটা একদিন ভেঙে গেল। কারণ সবকিছু নিয়েই সে অতিরিক্ত সিরিয়াস ছিল। চশমা পরা মেয়েটিকে সারাদিন মেসেজ করত। মোবাইলের প্যাকেজের সাথে সে একশত ভালোবাসার কবিতা ফ্রি পেয়েছিল। কাজে চলে গেলে রোজ তিনটা করে মেসেজ পাঠাত। আর ফিরতি মেসেজ না পেলে গণ্ডগোল করত খুব। মেয়েটার অফিসের সামনে ছুটি হওয়ার আগেই চলে যেত। ওর ছেলেবন্ধুদের সহ্য করতে পারত না। গ্রামের বাড়িতে বাবা-মায়ের সাথে বেশি কথা বললে যেত খেপে। একদিন বাড়িওয়ালা নোটিস দিল, এভাবে বিয়ে না করে একসাথে থাকা যাবে না। এই সব নোংরামির জায়গা এটা না। আমার বন্ধু নোটিস পড়ে বাড়িওয়ালাকে গিয়ে শাসিয়ে এসেছিল। পাড়ায় ওর কিছুটা পরিচিতি ছিল। তাই এসব কিছুর পরেও বাড়ি ছেড়ে দিতে হলো না। তবে প্রেমিকা মেয়েটি সেদিন লম্বা সময় জানালার সামনে দাঁড়িয়ে ছিল। অস্বচ্ছ হয়ে এসেছিল ওর চশমার কাঁচ। কেঁপে কেঁপে উঠছিল পাতলা ঠোঁট। বন্ধু বলল, আর কেঁদো না। চলো বিয়ে করে ফেলি। মেয়েটি রাজি হয়নি। একসাথে থাকা যত সহজ, জীবন কাটানোর প্রতিশ্রুতি দেওয়া তত সহজ না। কিংবা সে হয়তো মনে মনে বিরক্ত হয়ে উঠেছিল আমার বন্ধুর অতিরিক্ত সিরিয়াসনেস দেখে। এদিকে বন্ধু আরও মরিয়া হয়ে গেল। সকাল-সন্ধ্যা ভালোবাসার কবিতার সাথে যুক্ত হলো বিয়ের প্রস্তাব। মেয়েটি বাড়ি ফিরে দেখে ঘর পরিষ্কার, ভাতের সাথে ডিম ভুনা, আলুভর্তা রান্না হয়ে গিয়েছে। আমার সিরিয়াস বন্ধু নিজেকে স্বামী হিসেবে প্রমাণ করার জন্য উন্মুখ হয়ে আছে। মেয়েটি চুপ করে গেল খুব। যেন হারিয়ে গেল নিজেরই মাঝে। শুধু বিয়ের কথা তুললেই শান্ত স্বরে বলত-না।
আমরা বাঙালিরা না শব্দটিকে প্রত্যাখ্যান হিসেবে খুব কমই বিচার করি। আমরা ভাবি না মানেই হ্যাঁ, কিংবা হয়তো, হতেও পারে এমন কিছু। আমার বন্ধুটিও তাই ভেবেছিল। সে কারণে সে মেয়েটির অফিসের সামনে যাওয়া বাড়িয়ে দিল, মেসেজ, ফোনকল, স্ট্যাটাস, রান্না, ঘর গোছানোসবকিছু রাখতে থাকল টিপটপ। তবে অপর পক্ষ থেকে কোনো পরিবর্তন না দেখে সে একদিন বাধ্য হয়ে মেয়েটির গ্রামের বাড়িতে ফোন করে জানিয়ে দিল দুজনের একসাথে থাকার কথা। ভাবল, লোক জানাজানি আর সমাজের ভয়ে এখন নিশ্চয়ই মেয়েটির পরিবার তার সাথে বিয়ে দেওয়ার জন্য মেয়েটিকে খুব চাপ দিবে। কিন্তু এমন কিছু হলো না। সব জেনে মেয়েটি গেল রেগে। বাড়ি ছেড়ে চলে গেল। সবকিছু থেকে ব্লক করে দিল ওকে। আর ফিরে এলো না। সেদিনের পর এক মৃতদুপুরে বন্ধু আমার সামনে বসে বসে অনেক কাঁদল। অনেক। তারপর বলল, সব ভুলে যাব। কোনো কিছু মনে রাখতে চাই না। আমি উত্তরে বললামহুম। কেউ কেউ ভুলে যায়। কেউ কেউ সব ভুলে যেতে পারে। যারা পারে তারা ভাগ্যবান। ভাগ্যবানের কোটায় সবার স্থান হয় না ৷
আমার বন্ধুটি তখন আমার হাত ধরে কাঁদতে কাঁদতে বলল, খুব কষ্ট, খুউব। কিছুতেই ওকে ভুলতে পারছি না।
বর্তমানে আমার গালে তিল থাকা বান্ধবীর সাথে পরিচিত হয়ে হয়তো বন্ধুটি তার কষ্ট কমানোর জন্য কিছুটা হলেও গতি পেয়েছে। গতি তো আমিও পেয়েছি } এই যে বিয়ে করতে যাচ্ছি। উদ্দেশ্যহীন এক জীবনের প্রচলিত গতির নামই তো বিয়ে। আমার হবু জীবনসঙ্গী সম্ভবত একজন ভালো মানুষ। সে কোনো কিছু নিয়ে অতিরিক্ত চিন্তা করে না। তবে বউ শব্দটা নিয়ে তার মনে খুব কোমল, পেলব এক ধরনের কল্পনা আছে। সেই কল্পনার পোশাকে আমি পুরোপুরি মানিয়ে না গেলে সে কেন যেন আমাকে পছন্দ করে। কিংবা ভাব দেখায় পছন্দ করছে। আমিও তার সাথে ভালো থাকার প্রচ্ছন্ন ভাব দেখাই। যেন এটা আমাদের দুজনের খেলা, এখন ভাব, ভাব, ভাব। পরে আড়ি, আড়ি, আড়ি।
এক মঙ্গলবার সন্ধ্যায় খুব ঘরোয়া পরিবেশে আমাদের কাবিন হয়ে যায়। ভারী একটা গোলাপি কাতান শাড়ির নিচে আমি ভেতরে ভেতরে হাঁসফাঁস করতে থাকি। যেন কোনো পাখির ডানা চেপে ধরে তাকে মানুষের পোশাক পরিয়ে দেওয়া হয়েছে। আমার হবু স্বামীও রুমাল দিয়ে ঘন ঘন ঘাম মোছে। সেও হাঁসফাঁস করছে তবে ডানা ঝাঁপটানোর জন্য নয়, অতিরিক্ত গরমে। দেখতে দেখতে আমাদের হলুদ-সন্ধ্যা চলে আসে। ফটোগ্রাফারের কথা শুনে বিচিত্র রকমের ছবি তুলতে তুলতে আমি দেখতে পাই আমার ঝাঁকড়া চুলের বন্ধুর হাতে বোরহানির গ্লাস। সেই অর্ধ সমাপ্ত বোরহানির গ্লাসের এক প্রান্তে গোলাপি লিপস্টিকের দাগ। বন্ধুর সাদা পাঞ্জাবির কলারেও সেই গোলাপ রঙের দাগ লেগে আছে। তার চেহারাটা ও বেশ খুশি খুশি লাগছে। সেদিন সন্ধ্যায় ওদের নাচটা সবচেয়ে সুন্দর হয়। আমার হলুদ সন্ধ্যা অথচ সুন্দর লাগে ওদের। আমি চোখ ফিরিয়ে নিই।
বিয়ের পর পর আমরা অনেকগুলো দাওয়াত পাই। সপ্তাহের রবি থেকে বৃহস্পতি অফিসের কাজের চাপ আর ছুটির দিনগুলোতে আত্মীয়দের দাওয়াত আমাদের সময়গুলো আষ্টেপৃষ্ঠে বাঁধতে থাকে মাকড়সার জালের মতো। এত মানুষ, এত খাবার, এত আনুষ্ঠানিকতা দেখে আমার খুব বিরক্ত লাগে। মনে হয় নিজেকে আমি চিনতে পারছি না। পেছনে ফেলে এসেছি আমার অর্ধেক আকাশ। প্রকৃত জীবন। একরাতে মেঘের ভারে নুয়ে পড়ে রাতের তারাগুলো। বাঁকা চাঁদ নেমে আসে নাগরদোলার মতো। আমার জীবনসঙ্গী অস্পষ্ট অন্ধকারে আমাকে আবিষ্কার করার চেষ্টা করতে থাকে। খুব ঘুম ঘুম লাগে আমার। বিরক্তিতে ছ্যাঁত করে ওঠে ভেতরটুকু। আমি এক ঝটকায় তার হাত সরিয়ে দিই। সে নিশ্চুপ হয়ে যায় সাথে সাথেই। বিস্ময়ে নাকি ক্রোধে আমি ভাবতে চাই না। ঘুমে ঢলে পড়ি নিশ্চিন্তে। আরামে। খুব সকালে ঘুম থেকে উঠে দেখি সে বসে আছে জানালার পাশের চেয়ারে। নির্ঘুম। বাইরে সকাল নেমে এসেছে নিঃশব্দে। আমার মনে হয় তাকে একটু জড়িয়ে ধরি। তারপর ভাবি, এটা ভালোবাসা থেকে নয়। বরং গতরাতের ঘটনার পর হয়তো করুণা থেকে এই অনুভূতি কাজ করছে। ভালোবাসাকে প্রশ্রয় দেওয়া যায়। করুণাকে কি যায়?
আমার ঝাঁকড়া চুলের বন্ধু আর গালে তিল থাকা বান্ধবী একসাথে ঘুরে বেড়ায় শহরময়। অনেকেই তাদেরকে দেখে ভিন্ন ভিন্ন রেস্তরাঁয়, পার্কে, শপিংমলে। আমি শুনতে পাই। বান্ধবীর বেশ সুন্দর সুন্দর কিছু ছবি আসতে থাকে ফেসবুকে। নানা জায়গার চেক ইন। আমি ভাবি এবার কি তবে ওরা ঘর বাঁধবে? আমার ভেবে অবাক লাগে ওদের কেন জীবন নিয়ে ক্লান্ত লাগে না? কিন্তু মাস কয়েক পেরিয়ে যাওয়ার পরেও কোনো খবর আসে না। আমি বুঝতে পারি ওরা হাওয়ায় ভাসছে। বুদবুদের মতো। হিলিয়াম ভরা বেলুনের মতো।
এদিকে হঠাৎ করেই প্রবল জ্বরে আক্রান্ত হই। জীবনসঙ্গী রাতভর জেগে থাকে পাশে। ছেলেমানুষের মতো উদ্বিগ্ন হয়ে থাকে। আমি কিছুটা অপরাধবোধে ভুগি। একটা সবুজ বেদনা তাড়া করে বেড়ায় আমাকে। নিজেকে খুব দুর্বল মনে হয়। ভাবি, অন্যকে খুশি করার জন্য সিদ্ধান্ত নিয়ে ব্যক্তিজীবনে আফসোস করার চেয়ে বিচিত্র কিছু আর হয় না। কেন বিয়ে করলাম যখন ইচ্ছে ছিল না? কেন আমরা উদ্দেশ্যহীনতায় ভুগলে ভাবি অন্য কাউকে জীবনে জড়ালেই ভালো থাকব! কে জানে?
আমি মোটামুটি সুস্থ হওয়ার পর এক বিকেলে গালে তিল থাকা বান্ধবীর বিয়ের কার্ড পেলাম। ভাবলাম হয়তো সাথে আমার বন্ধুর নাম দেখব। অথচ কার্ড খুলে দেখি সেখানে আরেকজনের নাম! সেদিন রাতে বহুদিন পর বন্ধু আমার সাথে উদ্ভ্রান্তের মতো দেখা করতে আসে। আমি দেখতে পাই তার গালভর্তি দাড়ি আর কোটরে চলে যাওয়া চোখ। সিগারেটের প্রভাবে কালো হয়ে গেছে পুরু ঠোঁট কণ্ঠনালি এমন করে ফুলে ফুলে উঠছে যেন এখনই ভেঙে পড়বে। আমাকে দেখেই বন্ধু কান্নায় ভেঙে পড়ে। জীবনসঙ্গী এই দৃশ্য দেখে কী যেন ভাবে তারপর বলে, তোমরা কথা বলো। সে চলে যায়। আমি দেখতে পাই সাথে সাথেই বন্ধু কাঁদতে কাঁদতে মাটিতে বসে পড়ছে। শিশুদের মতো একগুঁয়ে স্বরে সে আমাকে বলে, এই বিয়ে ঠেকাতেই হবে।
আমি সাথে সাথে বলি, আলবৎ। ঠেকাতেই হবে। কিন্তু বিয়ে ঠেকানোর জন্য আমি কিছুই করি না। বান্ধবীর বিয়ে হয়ে যায়। ওদের হানিমুনের ছবিতে আমাদের অনেকের ফেসবুক ভেসে যায়। আমি বন্ধুর খবর নিব নিব করেও নিতে পারি না। কয়েকমাস পর বন্ধু একদিন ফোন করে বলে, শহর ছেড়ে চলে যাচ্ছি, বুঝেছিস। আর ফিরব না।
আমি বলি, আচ্ছা। সে শহর ছেড়ে চলে যাওয়ার সপ্তাহ দুই পরেই জানতে পারি বান্ধবীও চলে গেছে কোথাও কেউ জানে না কোথায়। তার নতুন স্বামী খুঁজে বেড়াচ্ছে তাকে তন্ন তন্ন করে। সবখানে। আমি কল্পনা করে নিই, ঝাঁকড়া চুলের বন্ধুটির সাথে দূরে, বহু দূরে কোথাও তিল থাকা বান্ধবীর দেখা হয়েছে। কিংবা বন্ধুটি খুঁজে পেয়েছে আবার নতুন কাউকে। যে তাকে ছেড়ে কোথাও যাবে না। হয়তো বান্ধবীটিও নিজের মনের মতো ঠিকানা পেয়ে গিয়েছে। হতে পারে তা অন্য কেউ, হতে পারে তা অন্য কিছু। সত্যি বলতে কি তাদের মিলন হলো নাকি হলো না, তাতে সম্ভবত আমাদের কারোরই কিছু যায় আসে না।।
কারণ, শেষ পর্যন্ত আমরা সম্ভবত কাউকে মনে রাখি না। আমাদের সবার গল্পগুলোই আসলে ভুলে থাকার গল্প।

মথ
জেরিন আমাকে দেখেই বলল, আগের চেয়ে বেশ শুকনা হয়ে গিয়েছিস। আমি কোনো উত্তর না দিয়ে মাথা ঝাঁকালাম। সন্ধ্যা নেমে এসেছে। কেমন যেন একটা অনিয়ন্ত্রিত আবহাওয়া চারপাশে। বড় বড় দালান, দোকানপাট। মোটামুটি বড় রাস্তা বলে অটোরিকশা, টেম্পো আর ব্যক্তিগত গাড়িগুলো চলছে। সেই সাথে আছে অনবরত রিকশার টুং-টাং শব্দ। পাশেই একটা ছাপড়া হোটেলে ডালপুরি আর মোগলাই ভাজা হচ্ছে। ধোঁয়া উঠছে কড়াইয়ের গরম তেল থেকে। পটাপট কাগজের প্যাকেটে ঢুকে যাচ্ছে সদ্য ভাজা পুরি কিংবা মোগলাই। খাবার নেওয়ার জন্য লাইন ধরে দাঁড়িয়ে আছে মানুষ। আকাশে কেমন যেন ছাড়া ছাড়া ভাব। কিছু সোনালি রেখা আর দূরবর্তী পাহাড়ের মতো বিচ্ছিন্ন কিছু মেঘ। একটা ল্যাম্পপোস্টের নিচে দাঁড়িয়ে সিগারেট ফুঁকতে ফুঁকতে ফোনে কথা বলে যাচ্ছে। এক বুড়ো। তামাকের ঘ্রাণ আসছে তীব্র। এ রাস্তার পূর্বপাশে অনেক আগে নারিকেলগাছের সারি ছিল। বাতাসে সেই গাছের পাতা ঝুঁকে ঝুঁকে শুধু সালাম জানাত। একটা বকুলগাছ ছিল কাছেই কোথাও। ফুল হতো খুব। এসব কিছুই এখন আর নেই। স্মৃতির শহর বদলে গেছে অনেকটুকুই।
জেরিন একবারও বাসায় আসতে বলল না। লক্ষ করে দেখলাম ওর মাথার চুল খুব পাতলা হয়ে গিয়েছে। সাদা সাদা চামড়া দেখা যাচ্ছে পাতলা চুলের পাশ দিয়ে। অথচ এক কালে কেমন মোটা মোটা দুটা বেণি করে আসত ক্লাসে। কোচিংয়ের ছেলেরা ওকে দেখলে বিজ্ঞাপনের লাইন ছুঁড়ে দিত, তোমার ঘন কালো চুলে হারিয়ে যায় মন
এখানেই দাঁড়িয়ে থাকব? নাকি বাসায় গিয়ে বসব?
জানি না আসলে। বলেই ত্যাগ করে জেরিন। আমি আর কিছু জিজ্ঞেস করি না। ঘাড় বাঁকা করে তাকাতেই দেখতে পাই, ওদের চুনকাম না করা বাড়িটার পেছনে একটু একটু করে অন্ধকার নেমে আসছে চুপি চুপি।
চল হাঁটি। উত্তরের অপেক্ষা না করেই হঠাৎ হাঁটা শুরু করে জেরিন।
সন্ধ্যার মৃদু বাতাসে অল্প দুলে ওঠে আমার মন। দেখি ওর ভারিক্কি চালে হেঁটে যাওয়া। তারপর ওকে অনুসরণ করি। অনেকেই আমাকে দেখছে কিছুটা বিচিত্র দৃষ্টিতে। এই সন্ধ্যায় সানগ্লাস পরে আছি বলে নাকি মেয়েমানুষ হয়েও জিনসের সাথে ঢোলা শার্ট পরে আছি বলে তা জানি না। সানগ্লাসটা খুলব খুলব ভেবেও খোলা হয় না। জেরিনের পিছু পিছু যাওয়ার জন্য রাস্তা পার হতে গিয়ে দেখি আমার পাশাপাশি চামড়া পুড়ে যাওয়া এক নেড়ি কুকুর রাস্তা পার হচ্ছে। অল্পক্ষণের মাঝেই রাস্তা থেকে গলিতে ঢুকে পড়ি। গলির মোড়ে হোসেন চাচার দর্জি দোকানটাও বন্ধ হয়ে গিয়েছে। মোবাইলে টাকা ভরার একটা ছোট্ট দোকান বসেছে সেখানে। রেডিও শুনতে শুনতে কাজ করছে এক কিশোর ছেলে। গায়ে বাহারি শার্ট, মাথার চুল খুব কায়দা করে কাটা। জেরিন পাশ দিয়ে যাওয়ার সময় সে হাঁক দিয়ে বলল-জারিন আপা, মুবাইলে টেকা লাগব?
জেরিন মাথা নেড়ে না করে দেওয়ায় সে আবার মোবাইল নিয়েই ব্যস্ত হয়ে যায়।
আমি হাঁটতে হাঁটতেই ব্যাকপ্যাক থেকে পানির বোতল বের করে পানি খেয়ে নিই। আমার ভিনদেশি জীবনে আমি অনেক হাঁটি, তাও কখনো এত তৃষ্ণা পায় না। অথচ আজ বার বার তৃষ্ণা পাচ্ছে। সম্ভবত আর্দ্রতার জন্য। জেরিন কিছুদূর গিয়ে থেমে আমাকে হাতের ইশারায় ডাকে। আমি লম্বা পা ফেলে ওর কাছে এগিয়ে যাই।
মোকসেদ চাচার বাড়ি না সামনে? উনার মেয়েটা কেমন আছে এখন?
কে মুনিবা? অনেকগুলো ঘুমের ওষুধ খেয়ে আত্মহত্যা করেছে। এক পা প্রায় খোঁড়া ছিল বলে বিয়ে হচ্ছিল না। মোকসেদ চাচাঁদের হতাশা আর ওর কারণে ছোটবোনের বিয়েতে বাধা হতে পারে ভেবেই এমন করেছে। এই ঘটনার মাস ছয়েক পরেই বিয়ে হয়েছে ওর বোনের। বেশ আয়োজন করেই হয়েছে।
আমার মুনিবার বহু আগের মুখটা হালকা মনে পড়ে। লম্বাটে চেহারা আর ঢেউ খেলানো চুল ছিল ওর। খুব ক্লাসিক বই পড়ত। ভার্জিনিয়া উলফ ছিল ওর প্রিয় লেখক। ভার্জিনিয়া নিজের ওভারকোটের পকেটে পাথর ভরে আত্মহত্যা করেছিল ওউজ নদীতে ডুবে। মুনিবার আশপাশে নদী থাকলে সেও হয়তো একই কাজ করত। কিংবা হয়তো ঘুমের দেশে চলে যাওয়ার সময় সে তার ঘরটাকেই নদী ভেবে নিয়ে ডুব দিয়েছিল। কে জানে?
আমরা হাঁটতে হাঁটতে কাসেমবাগ পর্যন্ত চলে এলাম। পথ শুকনা খটখটে। ধুলোময়। বহু আগে এখানে ড্রেন ছিল। ড্রেনের পানি ছিল কালচে। যাতায়াতের জন্য ছিল কিছু সরু কালভার্ট, এখন আর ওগুলো নেই। রাস্তা আগের চেয়ে প্রশস্ত। আমরা দুজন চুপচাপ হাঁটতে থাকলাম। জানি না জেরিন কোথায় নিয়ে যাচ্ছে। অনেক বেশি আগ্রহ কাজ করছে না জানার জন্য, আবার এমনও নয় যে না জানলেও চলবে। আবার গলা শুকিয়ে এসেছে। অযথাই কথা চালানোর জন্য বললাম, বাসার সবাই ভালো আছে?
জেরিন বিচিত্রভাবে একটু তাকাল আমার দিকে। তারপর বলল, পা চালিয়ে আগা। সামনের রাস্তাটা অন্ধকার।
অন্ধকার থেকে মনে পড়ে গেল স্কুলে পড়ার দিনগুলোতে সন্ধ্যার পর লোডশেডিং হলেই আমরা ছাদে চলে যেতাম, ছাদের গাছগুলোকে পানি দিতে দিতে গান গাইতাম। ভাবতে গিয়ে ঝিম ধরা একটা ভাব কাজ করে মনে। সন্ধ্যার হালকা অন্ধকারে আমি অতীতের ছবি আঁকিবুকি করতে থাকি। আচ্ছা জেরিন কি আমাকে মন্ময় ভাইদের বাসায় নিয়ে যাচ্ছে? এদিকেই কোথাও ছিল উনাদের বাসা। কিন্তু, শুনেছিলাম উনি দেশের বাইরে চলে গেছেন। তা হলে কি আবার ফিরে এসেছেন কোনো কারণে?
বেশ বড় একটা বাঁক নিয়ে আমরা আরেকটা সুনসান গলিতে ঢুকে পড়লাম। দু-পাশে বেশ কিছু বন্ধ দোকানপাট। এই সন্ধ্যাবেলাতেই মনে হচ্ছে নিঝুম রাত নেমে এসেছে। ঝিঁঝি পোকা হালকা করে ডাকছে দূরে কোথাও। বাতাসে একটা ওষুধ ওষুধ গন্ধ। জেরিন হেঁটে হেঁটে একটা বড় দালানের সামনে চলে গেল। দালানটি প্রায় দশতলা। ঘন অন্ধকারে প্রায় ডুবেই আছে। আশপাশে কোনো জনমানবের চিহ্ন পর্যন্ত নেই। দেখেই বোঝা যায় সেখানে এখনও কাজ চলছে কিংবা চলছিল বহু আগে থেকে, যা হয়তো এখন থেমে আছে কোনো কারণে। জেরিন গায়ের সাদা ওড়নাটা ঠিক করতে করতে ভেতরে যেতে যেতে বলে উঠল, আয়।
এখানে কোথায়?
আরে আয় না। আয় আমার সাথে। আমি মোবাইলের ফ্ল্যাশ জ্বালিয়ে আলো দিচ্ছি।
এখানেই কেন?
কারণ সবখানে সবকিছু বলা যায় না। দেয়ালেরও কান থাকে। এখানে দেয়ালগুলো এখনও পুরোপুরি জেগে উঠেনি। তাই শান্তিমতো কথা বলা যাবে।
জেরিন কথা বলতে বলতেই ফ্ল্যাশের আলোতে সিঁড়ি ভাঙতে শুরু করে। চারপাশে একটা অস্বস্তিকর নীরবতা। ফ্ল্যাশের হালকা আলোতে দেখা যাচ্ছে এখানে সেখানে ইট-সুরকির স্তূপ। সঁতসেঁতে ঘ্রাণ। আমি অপরিচিত এক ধরনের আগ্রহ নিয়ে জেরিনের পিছু নিয়ে সিঁড়ি ভাঙতে থাকি। এক, দুইতলা করে করে আমরা প্রায় ছয়তলায় উঠে যাই। হুট করেই সবকিছু কেমন যেন স্বপ্নের মতো মনে হতে থাকে আমার। যেন আমি আরব্য রজনীর গল্প শুনতে মন্ত্রমুগ্ধ এক শ্রোতার মতো কোনো জাদুকরের পিছু নিয়েছি। দালানের ভেতরে খোলামেলা বলে বাতাস আসলেও কেমন যেন ভ্যাপসা ভাব। অন্ধকারে দেয়াল আর স্তম্ভগুলো বিষাদ নিয়ে দাঁড়িয়ে আছে। মোবাইলের অল্প আলোয় ছায়া ছায়া হয়ে যেন গাঢ় দুঃস্বপ্নের চিত্র এঁকে দিয়েছে। জেরিন সাততলা পেরিয়ে আটতলায় উঠে আসে। ওর জামার রং আর আলাদাভাবে বোঝা যায় না। শুধু আবছাভাবে সাদা ওড়নাটা অন্ধকারে ভেসে থাকে। আটতলার পর আর কোনো সিঁড়ি নেই। বাকি অংশে কাজ চলছিল, কিন্তু শেষ করেনি বলে আগায়নি। ছাদে উঠে বড় বড় দম নেয় জেরিন। আমি জিজ্ঞেস করি, পানি খাবি?
উঁহু।
বেশ গরম লাগতে থাকে আমার। আকাশটা অন্ধকার হয়েও আবছা আলো দিচ্ছে। জেরিন মোবাইলের আলো বন্ধ করে দেয়। অল্প সময়ে আরও সয়ে আসে চোখদুটো। অনলাইনের খবরে প্রায়ই পড়েছি, এসব পুরোনো দালানে প্রচুর মাদক ব্যবসায়ী আর নেশাখোররা আড্ডা জমায়। কে জানে এখানেও তেমনি করে কেউ আসে কিনা। ভয় নয় তবে যেন একটা শঙ্কা কাজ করে আমার। কী বলবে আজ জেরিন?।
আমরা কেউ কোনো কথা না বলেই কেন যেন চুপচাপ দাঁড়িয়ে থাকি। আবছা আলোতে দেখতে পাই জেরিন মুখে আঁচল চেপে ধরেছে। ও কি কাঁদছে?
সাতাশবার।
মানে?
জানিস, গত এক বছরে মোট সাতাশবার আমি এখানে এসেছি আত্মহত্যা করার কথা ভেবে। কখনো পারিনি।
আমার শিরদাঁড়া দিয়ে একটা শীতল স্রোত নদীর মতো কুলকুল বয়ে যায়। কী বলছে জেরিন এসব?
জানিস এক সন্ধ্যায় এই বাড়িটার নিচে এসেই মন্ময় ভাই আমাকে জড়িয়ে ধরে চুমু খেয়েছিলেন। ওটাই প্রথম, ওটাই শেষ। উনি বয়সে তিন বছরের বড় এক মেয়েকে বিয়ে করে গ্রিন কার্ড নিয়ে আমেরিকা গিয়েছেন। হয়তো ভালোই আছেন।
চল তো এখান থেকে। কোনো খাবারের দোকানে বসে বাকি কথা বলা যাবে। আমি কণ্ঠস্বর শান্ত রেখে বলার চেষ্টা করি। আকাশে ক্ষণিকের বিদ্যুৎ চমকে ওঠে হঠাৎ বৃষ্টি নামবে নাকি? আমি গলার স্বর নিচু করি, কিরে কাঁদছিস নাকি? অল্পবয়সি মেয়েদের মতো কোনো পুরুষের জন্য কাঁদলে এ বয়সে মানায় নাকি? বাদ দে এসব।
অন্ধকারে জেরিন গায়ের ওড়নাটা এবার কিছুটা চাদরের মতো পরে নেয়। তারপর এক পা এগিয়ে আমার কানের কাছে এসে ফিস ফিস করে বলে, চাকরিতে অনেক বেতন বাকি পড়ে আছে। প্রায় আট মাস বেতন দেয় না। তবুও নিয়ম করে যাই। আর কোথাও কাজ পাচ্ছি না। আব্বার পেনশনের টাকাগুলো অর্ধেকের বেশি আটকে আছে।
আমি চুপ করে থাকি কিছুক্ষণ, তারপর হালকা স্বরে বলি-টাকাপয়সার সমস্যা পৃথিবীর বেশিরভাগ মানুষের। এটা নিয়ে এত হতাশ হওয়ার কিছু নেই।
আঁধার-আলোয় যেন আপন স্তব্ধতা সৃষ্টি হয়। জেরিনের মুখ দেখা যায় না। বেশ অনেকখানি মেদবহুল শরীর নিয়ে একাকী দাঁড়িয়ে প্রায় না শোনা যাওয়া কণ্ঠে বলে, পঁয়ত্রিশ বছর বয়সি এক ছেলের সাথে আম্মা গত এক বছর ধরে রোজ ফোনে কথা বলে। মাঝে মাঝে সারারাত বলে। আমি প্রায়ই টের পাই প্রতি দু-ঘণ্টা পর পর লাইন কেটে গেলে আম্মা পানি খেতে ওঠেন, বাথরুমে যান। এরপর একবারে ফজরের নামাজ পড়ে ঘুমাতে যান। দুপুর একটার আগ পর্যন্ত তাকে জাগানো যায় না। মাঝে মাঝে আমার সালোয়ার-কামিজ পরে বাজার করতে যান। মোবাইলে লক দিয়ে রাখেন যেন আমি দেখতে না পাই। গভীর রাতে আমি পাশের ঘর থেকে তার কথার আওয়াজ পাই, হাসি শুনতে পাই। কাউকে বলতে পারি না
জেরিন কেমন যেন একটা অদ্ভুত শব্দ করে কথা থামিয়ে দেয়। বুঝতে পারি কান্না সামলে নিচ্ছে।
আমার আর বলা হয় না, এশিয়া মহাদেশের বিধবাদের নিয়ে খুব বড় একটা প্রজেক্টে কাজ করছি আমি। প্রাচীন আমলের সেই সতীদাহ প্রথা শেষ হয়ে গেলেও এখনও প্রচুর নারী স্বামী মারা যাওয়ার পর একাকী জীবন যাপন করেন। তাদের মানসিক বিকাশ ও জীবনসঙ্গী খুঁজে নেওয়ার বিষয়ে সাহায্য করা নিয়েই আমার কাজ।
জেরিনের বাবার জায়গায় মা মারা গেলে কি আদৌ ওর বাবা বাকি জীবন একাকী থাকতেন? উত্তর না হওয়ার সম্ভাবনাই বেশি। তা হলে জেরিনের মা যদি নিজের চেয়েও অল্পবয়সি কাউকে খুঁজে পায় তাতে দোষ কোথায়? আমি হিসাব মেলাতে চেষ্টা করতে থাকি আর জেরিনকে কিছু বলার চেষ্টা করব নাকি ভাবতে থাকি। কেমন একটা অদৃশ্য আর নির্বিকার দার্শনিকতা চেপে বসে আমার দুই কাঁধের ওপরআর ক্ষণে ক্ষণে জেরিন রাতের অন্ধকারে নিজেকে আরও আড়াল করতে চায়। আমি একটু এগিয়ে যাই ওর দিকে। আর হঠাৎ করেই জেরিন আবছা আঁধারে গায়ের ওড়নার মাঝে নিজে আপাদমস্তক আরও পাচাতে শুরু করে।
আমি মনে মনে ওকে ডাকি, জেরিন জেরিন।
কিন্তু কোনো উত্তর না দিয়ে, নিজেকে প্রায় মমির মতো পেঁচিয়ে জেরিন অল্প অল্প করে পেছাতে থাকে আমার সামনে থেকে। হঠাৎ করেই আমার মনে হয়, ও কি এখন আত্মহত্যা করতে চাইছে আমার সামনে? আটত্রিশ বছরের একাকী জীবন, পারিবারিক দায়িত্ব, অর্থ সংকট, মায়ের সাথে দূরত্ব ওকে দিন দিন কোকুনের মতো এতই গুটিয়ে ফেলছে যে জন্মদাত্রীর জীবনে আগত প্রেম ওর জন্য বেদনার পাশাপাশি ঈর্ষারও। তাই কি সে আত্মঘাতী হতে চাইছে? আমি বুঝতে পারি না, কোনো সমীকরণে ফেলতেও পারি না, শুধু অস্ফুট স্বরে কোনো রকমে বলি এই জেরিন।
জেরিন কোনো উত্তর দেয় না। শুধু অন্ধকারে দূরে যেতে থাকে আমার থেকে। আমার মাথার ভেতরে হতে থাকে কোলাহল। এই বিজন ছাদে ওকে নিয়ে এখন কী করব আমি? হাহাকার গোপন করে নিজেকে মুক্ত করতে চাওয়া মেয়েটিকে আমি কী বলব?
অল্প একটু এগিয়ে যাই ওর দিকে। এখন আর অন্ধকারে ওর চেহারা দেখা যাচ্ছে না। ও কোনো কথাও বলছে না। শুধু বুঝতে পারছি পা থেকে মাথা পর্যন্ত সাদা ওড়নায় প্যাঁচানো ওর স্থূল শরীরটা অল্প অল্প করে দুলছে। কেমন যেন ভয় লাগে আমার, জেরিনের মুখ কই? ও কথা বলছে না কেন? এমন কিছু আসলেই হচ্ছে? নাকি এসবই আমার কোনো কালেক্টিভ নস্টালজিয়া কিংবা ট্রমার অংশ? মনে মনে কয়েক কোটি প্রশ্নবোধক চিহ্ন নিয়ে দাঁড়িয়ে থাকি নিশ্চল।
এদিকে জেরিনের শরীর আরও জোরে দুলতে থাকে ঝড়ে পড়া গাছের মতো। যেন ও কোনো মস্তকহীন মমি। এক পলকের জন্য আমার চোখের মধ্যে ভেসে উঠে জেরিন একটা আর্তচিৎকার দিয়ে ছাদ থেকে ঝাঁপিয়ে পড়েছে। পরের দিন অনলাইন পোর্টাল আর ফেসবুকের চলমান পেজগুলো উপচে পড়ছে ওর মৃতদেহের অজস্র ছবি দিয়ে। কেউ কেউ ওর সাথে ইনবক্সে চ্যাট করার স্ক্রিনশট দিয়ে লম্বা স্ট্যাটাস লিখে কামিয়ে নিচ্ছে কিছু তুচ্ছ লাইক, কমেন্ট। কেউ ওর সাথে পুরোনো ছবি-ভিডিও দিয়ে নিজের টাইমলাইনের ট্রাফিক বাড়াচ্ছে। আমি দেখতে পাই, ওর মা কাঁদছে সেই তরুণ প্রেমিকের বুকে। আমি দেখতে পাই, জেরিনের মৃত্যুর পরের কিছু দিন সারা শহরে বৃষ্টি, শান্তিনগর থেকে ধানমন্ডিতে শুধুই জলাবদ্ধতা। পানিতে আটকে পড়ে ছটফট করছে শহরের সমস্ত ভাসমান আবর্জনা। এসবের মধ্যে কোথাও জেরিন নেই, কিন্তু আবার যেন জেরিনই আছে সর্বত্র।
আমার মাথার সব চিন্তা পড়ে ফেলার মতো প্রতিক্রিয়া দেখিয়ে জেরিনের মস্তকহীন শরীরটা হঠাৎ থামিয়ে দেয় দুলুনি। আমি শিরদাঁড়া টানটান করে ফেলি। হ্যাঁ সম্ভবত এখনই ও ঝাঁপ দেবে ছাদ থেকে। এখনই। নিশ্বাস ভারী হয়ে আসে আমার। ভেতরে ভেতরে হাঁপাতে থাকি অনবরত। একইসাথে অবশ লাগতে থাকে, নিজের অস্তিত্ব খুঁজে পাই না। যেন ক্রমশই আমরা থেকে আমরা সবাই আমি কিংবা তুমি হয়ে যাচ্ছি। বিচ্ছিন্ন কিন্তু অপূর্ণ। তবে আমাকে বিস্মিত করে জেরিন ছাদ থেকে লাফ দেয় না। আচমকা ওর দাঁড়িয়ে থাকা শরীরটা লতানো গাছের ভারসাম্য হারানোর মতো লুটিয়ে পড়ে ছাদের মেঝেতে। আবছা অন্ধকারে দেখতে পাই নিজের শারীরিক কাঠামো বদলে এক অতিকায় মথের মতো কিছু একটায় পরিণত হয়েছে ও। হালকা শোঁ শোঁ শব্দ আসতে থাকে ওর কাছ থেকে। আর বিচিত্র ভঙ্গিতে মাটিতে নিজের শরীর টেনে টেনে আমার দিকে আগাতে থাকে জেরিন।
আমি পেছাতে থাকি। ডুবন্ত প্রাণীর বাঁচতে চাওয়ার মতো করে তাকাই চারপাশে। উভ্রান্তের মতো পালিয়ে যেতে চাই, আর্তনাদ করতে চাই, কিন্তু এক পা নড়তে পারি না নিজের অবস্থান থেকে। জেরিন ওর অতিকায় ও পিচ্ছিল শরীরটা টানতে টানতে বেশ দ্রুত আগাতে থাকে আমার দিকে।
মথ
জেরিন আমাকে দেখেই বলল, আগের চেয়ে বেশ শুকনা হয়ে গিয়েছিস। আমি কোনো উত্তর না দিয়ে মাথা ঝাঁকালাম। সন্ধ্যা নেমে এসেছে। কেমন যেন একটা অনিয়ন্ত্রিত আবহাওয়া চারপাশে। বড় বড় দালান, দোকানপাট। মোটামুটি বড় রাস্তা বলে অটোরিকশা, টেম্পো আর ব্যক্তিগত গাড়িগুলো চলছে। সেই সাথে আছে অনবরত রিকশার টুং-টাং শব্দ। পাশেই একটা ছাপড়া হোটেলে ডালপুরি আর মোগলাই ভাজা হচ্ছে। ধোঁয়া উঠছে কড়াইয়ের গরম তেল থেকে। পটাপট কাগজের প্যাকেটে ঢুকে যাচ্ছে সদ্য ভাজা পুরি কিংবা মোগলাই। খাবার নেওয়ার জন্য লাইন ধরে দাঁড়িয়ে আছে মানুষ। আকাশে কেমন যেন ছাড়া ছাড়া ভাব। কিছু সোনালি রেখা আর দূরবর্তী পাহাড়ের মতো বিচ্ছিন্ন কিছু মেঘ। একটা ল্যাম্পপোস্টের নিচে দাঁড়িয়ে সিগারেট ফুঁকতে ফুঁকতে ফোনে কথা বলে যাচ্ছে। এক বুড়ো। তামাকের ঘ্রাণ আসছে তীব্র। এ রাস্তার পূর্বপাশে অনেক আগে নারিকেলগাছের সারি ছিল। বাতাসে সেই গাছের পাতা ঝুঁকে ঝুঁকে শুধু সালাম জানাত। একটা বকুলগাছ ছিল কাছেই কোথাও। ফুল হতো খুব। এসব কিছুই এখন আর নেই। স্মৃতির শহর বদলে গেছে অনেকটুকুই।
জেরিন একবারও বাসায় আসতে বলল না। লক্ষ করে দেখলাম ওর মাথার চুল খুব পাতলা হয়ে গিয়েছে। সাদা সাদা চামড়া দেখা যাচ্ছে পাতলা চুলের পাশ দিয়ে। অথচ এক কালে কেমন মোটা মোটা দুটা বেণি করে আসত ক্লাসে। কোচিংয়ের ছেলেরা ওকে দেখলে বিজ্ঞাপনের লাইন ছুঁড়ে দিত, তোমার ঘন কালো চুলে হারিয়ে যায় মন
এখানেই দাঁড়িয়ে থাকব? নাকি বাসায় গিয়ে বসব?
জানি না আসলে। বলেই ত্যাগ করে জেরিন। আমি আর কিছু জিজ্ঞেস করি না। ঘাড় বাঁকা করে তাকাতেই দেখতে পাই, ওদের চুনকাম না করা বাড়িটার পেছনে একটু একটু করে অন্ধকার নেমে আসছে চুপি চুপি।
চল হাঁটি। উত্তরের অপেক্ষা না করেই হঠাৎ হাঁটা শুরু করে জেরিন।
সন্ধ্যার মৃদু বাতাসে অল্প দুলে ওঠে আমার মন। দেখি ওর ভারিক্কি চালে হেঁটে যাওয়া। তারপর ওকে অনুসরণ করি। অনেকেই আমাকে দেখছে কিছুটা বিচিত্র দৃষ্টিতে। এই সন্ধ্যায় সানগ্লাস পরে আছি বলে নাকি মেয়েমানুষ হয়েও জিনসের সাথে ঢোলা শার্ট পরে আছি বলে তা জানি না। সানগ্লাসটা খুলব খুলব ভেবেও খোলা হয় না। জেরিনের পিছু পিছু যাওয়ার জন্য রাস্তা পার হতে গিয়ে দেখি আমার পাশাপাশি চামড়া পুড়ে যাওয়া এক নেড়ি কুকুর রাস্তা পার হচ্ছে। অল্পক্ষণের মাঝেই রাস্তা থেকে গলিতে ঢুকে পড়ি। গলির মোড়ে হোসেন চাচার দর্জি দোকানটাও বন্ধ হয়ে গিয়েছে। মোবাইলে টাকা ভরার একটা ছোট্ট দোকান বসেছে সেখানে। রেডিও শুনতে শুনতে কাজ করছে এক কিশোর ছেলে। গায়ে বাহারি শার্ট, মাথার চুল খুব কায়দা করে কাটা। জেরিন পাশ দিয়ে যাওয়ার সময় সে হাঁক দিয়ে বলল-জারিন আপা, মুবাইলে টেকা লাগব?
জেরিন মাথা নেড়ে না করে দেওয়ায় সে আবার মোবাইল নিয়েই ব্যস্ত হয়ে যায়।
আমি হাঁটতে হাঁটতেই ব্যাকপ্যাক থেকে পানির বোতল বের করে পানি খেয়ে নিই। আমার ভিনদেশি জীবনে আমি অনেক হাঁটি, তাও কখনো এত তৃষ্ণা পায় না। অথচ আজ বার বার তৃষ্ণা পাচ্ছে। সম্ভবত আর্দ্রতার জন্য। জেরিন কিছুদূর গিয়ে থেমে আমাকে হাতের ইশারায় ডাকে। আমি লম্বা পা ফেলে ওর কাছে এগিয়ে যাই।
মোকসেদ চাচার বাড়ি না সামনে? উনার মেয়েটা কেমন আছে এখন?
কে মুনিবা? অনেকগুলো ঘুমের ওষুধ খেয়ে আত্মহত্যা করেছে। এক পা প্রায় খোঁড়া ছিল বলে বিয়ে হচ্ছিল না। মোকসেদ চাচাঁদের হতাশা আর ওর কারণে ছোটবোনের বিয়েতে বাধা হতে পারে ভেবেই এমন করেছে। এই ঘটনার মাস ছয়েক পরেই বিয়ে হয়েছে ওর বোনের। বেশ আয়োজন করেই হয়েছে।
আমার মুনিবার বহু আগের মুখটা হালকা মনে পড়ে। লম্বাটে চেহারা আর ঢেউ খেলানো চুল ছিল ওর। খুব ক্লাসিক বই পড়ত। ভার্জিনিয়া উলফ ছিল ওর প্রিয় লেখক। ভার্জিনিয়া নিজের ওভারকোটের পকেটে পাথর ভরে আত্মহত্যা করেছিল ওউজ নদীতে ডুবে। মুনিবার আশপাশে নদী থাকলে সেও হয়তো একই কাজ করত। কিংবা হয়তো ঘুমের দেশে চলে যাওয়ার সময় সে তার ঘরটাকেই নদী ভেবে নিয়ে ডুব দিয়েছিল। কে জানে?
আমরা হাঁটতে হাঁটতে কাসেমবাগ পর্যন্ত চলে এলাম। পথ শুকনা খটখটে। ধুলোময়। বহু আগে এখানে ড্রেন ছিল। ড্রেনের পানি ছিল কালচে। যাতায়াতের জন্য ছিল কিছু সরু কালভার্ট, এখন আর ওগুলো নেই। রাস্তা আগের চেয়ে প্রশস্ত। আমরা দুজন চুপচাপ হাঁটতে থাকলাম। জানি না জেরিন কোথায় নিয়ে যাচ্ছে। অনেক বেশি আগ্রহ কাজ করছে না জানার জন্য, আবার এমনও নয় যে না জানলেও চলবে। আবার গলা শুকিয়ে এসেছে। অযথাই কথা চালানোর জন্য বললাম, বাসার সবাই ভালো আছে?
জেরিন বিচিত্রভাবে একটু তাকাল আমার দিকে। তারপর বলল, পা চালিয়ে আগা। সামনের রাস্তাটা অন্ধকার।
অন্ধকার থেকে মনে পড়ে গেল স্কুলে পড়ার দিনগুলোতে সন্ধ্যার পর লোডশেডিং হলেই আমরা ছাদে চলে যেতাম, ছাদের গাছগুলোকে পানি দিতে দিতে গান গাইতাম। ভাবতে গিয়ে ঝিম ধরা একটা ভাব কাজ করে মনে। সন্ধ্যার হালকা অন্ধকারে আমি অতীতের ছবি আঁকিবুকি করতে থাকি। আচ্ছা জেরিন কি আমাকে মন্ময় ভাইদের বাসায় নিয়ে যাচ্ছে? এদিকেই কোথাও ছিল উনাদের বাসা। কিন্তু, শুনেছিলাম উনি দেশের বাইরে চলে গেছেন। তা হলে কি আবার ফিরে এসেছেন কোনো কারণে?
বেশ বড় একটা বাঁক নিয়ে আমরা আরেকটা সুনসান গলিতে ঢুকে পড়লাম। দু-পাশে বেশ কিছু বন্ধ দোকানপাট। এই সন্ধ্যাবেলাতেই মনে হচ্ছে নিঝুম রাত নেমে এসেছে। ঝিঁঝি পোকা হালকা করে ডাকছে দূরে কোথাও। বাতাসে একটা ওষুধ ওষুধ গন্ধ। জেরিন হেঁটে হেঁটে একটা বড় দালানের সামনে চলে গেল। দালানটি প্রায় দশতলা। ঘন অন্ধকারে প্রায় ডুবেই আছে। আশপাশে কোনো জনমানবের চিহ্ন পর্যন্ত নেই। দেখেই বোঝা যায় সেখানে এখনও কাজ চলছে কিংবা চলছিল বহু আগে থেকে, যা হয়তো এখন থেমে আছে কোনো কারণে। জেরিন গায়ের সাদা ওড়নাটা ঠিক করতে করতে ভেতরে যেতে যেতে বলে উঠল, আয়।
এখানে কোথায়?
আরে আয় না। আয় আমার সাথে। আমি মোবাইলের ফ্ল্যাশ জ্বালিয়ে আলো দিচ্ছি।
এখানেই কেন?
কারণ সবখানে সবকিছু বলা যায় না। দেয়ালেরও কান থাকে। এখানে দেয়ালগুলো এখনও পুরোপুরি জেগে উঠেনি। তাই শান্তিমতো কথা বলা যাবে।
জেরিন কথা বলতে বলতেই ফ্ল্যাশের আলোতে সিঁড়ি ভাঙতে শুরু করে। চারপাশে একটা অস্বস্তিকর নীরবতা। ফ্ল্যাশের হালকা আলোতে দেখা যাচ্ছে এখানে সেখানে ইট-সুরকির স্তূপ। সঁতসেঁতে ঘ্রাণ। আমি অপরিচিত এক ধরনের আগ্রহ নিয়ে জেরিনের পিছু নিয়ে সিঁড়ি ভাঙতে থাকি। এক, দুইতলা করে করে আমরা প্রায় ছয়তলায় উঠে যাই। হুট করেই সবকিছু কেমন যেন স্বপ্নের মতো মনে হতে থাকে আমার। যেন আমি আরব্য রজনীর গল্প শুনতে মন্ত্রমুগ্ধ এক শ্রোতার মতো কোনো জাদুকরের পিছু নিয়েছি। দালানের ভেতরে খোলামেলা বলে বাতাস আসলেও কেমন যেন ভ্যাপসা ভাব। অন্ধকারে দেয়াল আর স্তম্ভগুলো বিষাদ নিয়ে দাঁড়িয়ে আছে। মোবাইলের অল্প আলোয় ছায়া ছায়া হয়ে যেন গাঢ় দুঃস্বপ্নের চিত্র এঁকে দিয়েছে। জেরিন সাততলা পেরিয়ে আটতলায় উঠে আসে। ওর জামার রং আর আলাদাভাবে বোঝা যায় না। শুধু আবছাভাবে সাদা ওড়নাটা অন্ধকারে ভেসে থাকে। আটতলার পর আর কোনো সিঁড়ি নেই। বাকি অংশে কাজ চলছিল, কিন্তু শেষ করেনি বলে আগায়নি। ছাদে উঠে বড় বড় দম নেয় জেরিন। আমি জিজ্ঞেস করি, পানি খাবি?
উঁহু।
বেশ গরম লাগতে থাকে আমার। আকাশটা অন্ধকার হয়েও আবছা আলো দিচ্ছে। জেরিন মোবাইলের আলো বন্ধ করে দেয়। অল্প সময়ে আরও সয়ে আসে চোখদুটো। অনলাইনের খবরে প্রায়ই পড়েছি, এসব পুরোনো দালানে প্রচুর মাদক ব্যবসায়ী আর নেশাখোররা আড্ডা জমায়। কে জানে এখানেও তেমনি করে কেউ আসে কিনা। ভয় নয় তবে যেন একটা শঙ্কা কাজ করে আমার। কী বলবে আজ জেরিন?।
আমরা কেউ কোনো কথা না বলেই কেন যেন চুপচাপ দাঁড়িয়ে থাকি। আবছা আলোতে দেখতে পাই জেরিন মুখে আঁচল চেপে ধরেছে। ও কি কাঁদছে?
সাতাশবার।
মানে?
জানিস, গত এক বছরে মোট সাতাশবার আমি এখানে এসেছি আত্মহত্যা করার কথা ভেবে। কখনো পারিনি।
আমার শিরদাঁড়া দিয়ে একটা শীতল স্রোত নদীর মতো কুলকুল বয়ে যায়। কী বলছে জেরিন এসব?
জানিস এক সন্ধ্যায় এই বাড়িটার নিচে এসেই মন্ময় ভাই আমাকে জড়িয়ে ধরে চুমু খেয়েছিলেন। ওটাই প্রথম, ওটাই শেষ। উনি বয়সে তিন বছরের বড় এক মেয়েকে বিয়ে করে গ্রিন কার্ড নিয়ে আমেরিকা গিয়েছেন। হয়তো ভালোই আছেন।
চল তো এখান থেকে। কোনো খাবারের দোকানে বসে বাকি কথা বলা যাবে। আমি কণ্ঠস্বর শান্ত রেখে বলার চেষ্টা করি। আকাশে ক্ষণিকের বিদ্যুৎ চমকে ওঠে হঠাৎ বৃষ্টি নামবে নাকি? আমি গলার স্বর নিচু করি, কিরে কাঁদছিস নাকি? অল্পবয়সি মেয়েদের মতো কোনো পুরুষের জন্য কাঁদলে এ বয়সে মানায় নাকি? বাদ দে এসব।
অন্ধকারে জেরিন গায়ের ওড়নাটা এবার কিছুটা চাদরের মতো পরে নেয়। তারপর এক পা এগিয়ে আমার কানের কাছে এসে ফিস ফিস করে বলে, চাকরিতে অনেক বেতন বাকি পড়ে আছে। প্রায় আট মাস বেতন দেয় না। তবুও নিয়ম করে যাই। আর কোথাও কাজ পাচ্ছি না। আব্বার পেনশনের টাকাগুলো অর্ধেকের বেশি আটকে আছে।
আমি চুপ করে থাকি কিছুক্ষণ, তারপর হালকা স্বরে বলি-টাকাপয়সার সমস্যা পৃথিবীর বেশিরভাগ মানুষের। এটা নিয়ে এত হতাশ হওয়ার কিছু নেই।
আঁধার-আলোয় যেন আপন স্তব্ধতা সৃষ্টি হয়। জেরিনের মুখ দেখা যায় না। বেশ অনেকখানি মেদবহুল শরীর নিয়ে একাকী দাঁড়িয়ে প্রায় না শোনা যাওয়া কণ্ঠে বলে, পঁয়ত্রিশ বছর বয়সি এক ছেলের সাথে আম্মা গত এক বছর ধরে রোজ ফোনে কথা বলে। মাঝে মাঝে সারারাত বলে। আমি প্রায়ই টের পাই প্রতি দু-ঘণ্টা পর পর লাইন কেটে গেলে আম্মা পানি খেতে ওঠেন, বাথরুমে যান। এরপর একবারে ফজরের নামাজ পড়ে ঘুমাতে যান। দুপুর একটার আগ পর্যন্ত তাকে জাগানো যায় না। মাঝে মাঝে আমার সালোয়ার-কামিজ পরে বাজার করতে যান। মোবাইলে লক দিয়ে রাখেন যেন আমি দেখতে না পাই। গভীর রাতে আমি পাশের ঘর থেকে তার কথার আওয়াজ পাই, হাসি শুনতে পাই। কাউকে বলতে পারি না
জেরিন কেমন যেন একটা অদ্ভুত শব্দ করে কথা থামিয়ে দেয়। বুঝতে পারি কান্না সামলে নিচ্ছে।
আমার আর বলা হয় না, এশিয়া মহাদেশের বিধবাদের নিয়ে খুব বড় একটা প্রজেক্টে কাজ করছি আমি। প্রাচীন আমলের সেই সতীদাহ প্রথা শেষ হয়ে গেলেও এখনও প্রচুর নারী স্বামী মারা যাওয়ার পর একাকী জীবন যাপন করেন। তাদের মানসিক বিকাশ ও জীবনসঙ্গী খুঁজে নেওয়ার বিষয়ে সাহায্য করা নিয়েই আমার কাজ।
জেরিনের বাবার জায়গায় মা মারা গেলে কি আদৌ ওর বাবা বাকি জীবন একাকী থাকতেন? উত্তর না হওয়ার সম্ভাবনাই বেশি। তা হলে জেরিনের মা যদি নিজের চেয়েও অল্পবয়সি কাউকে খুঁজে পায় তাতে দোষ কোথায়? আমি হিসাব মেলাতে চেষ্টা করতে থাকি আর জেরিনকে কিছু বলার চেষ্টা করব নাকি ভাবতে থাকি। কেমন একটা অদৃশ্য আর নির্বিকার দার্শনিকতা চেপে বসে আমার দুই কাঁধের ওপরআর ক্ষণে ক্ষণে জেরিন রাতের অন্ধকারে নিজেকে আরও আড়াল করতে চায়। আমি একটু এগিয়ে যাই ওর দিকে। আর হঠাৎ করেই জেরিন আবছা আঁধারে গায়ের ওড়নার মাঝে নিজে আপাদমস্তক আরও পাচাতে শুরু করে।
আমি মনে মনে ওকে ডাকি, জেরিন জেরিন।
কিন্তু কোনো উত্তর না দিয়ে, নিজেকে প্রায় মমির মতো পেঁচিয়ে জেরিন অল্প অল্প করে পেছাতে থাকে আমার সামনে থেকে। হঠাৎ করেই আমার মনে হয়, ও কি এখন আত্মহত্যা করতে চাইছে আমার সামনে? আটত্রিশ বছরের একাকী জীবন, পারিবারিক দায়িত্ব, অর্থ সংকট, মায়ের সাথে দূরত্ব ওকে দিন দিন কোকুনের মতো এতই গুটিয়ে ফেলছে যে জন্মদাত্রীর জীবনে আগত প্রেম ওর জন্য বেদনার পাশাপাশি ঈর্ষারও। তাই কি সে আত্মঘাতী হতে চাইছে? আমি বুঝতে পারি না, কোনো সমীকরণে ফেলতেও পারি না, শুধু অস্ফুট স্বরে কোনো রকমে বলি এই জেরিন।
জেরিন কোনো উত্তর দেয় না। শুধু অন্ধকারে দূরে যেতে থাকে আমার থেকে। আমার মাথার ভেতরে হতে থাকে কোলাহল। এই বিজন ছাদে ওকে নিয়ে এখন কী করব আমি? হাহাকার গোপন করে নিজেকে মুক্ত করতে চাওয়া মেয়েটিকে আমি কী বলব?
অল্প একটু এগিয়ে যাই ওর দিকে। এখন আর অন্ধকারে ওর চেহারা দেখা যাচ্ছে না। ও কোনো কথাও বলছে না। শুধু বুঝতে পারছি পা থেকে মাথা পর্যন্ত সাদা ওড়নায় প্যাঁচানো ওর স্থূল শরীরটা অল্প অল্প করে দুলছে। কেমন যেন ভয় লাগে আমার, জেরিনের মুখ কই? ও কথা বলছে না কেন? এমন কিছু আসলেই হচ্ছে? নাকি এসবই আমার কোনো কালেক্টিভ নস্টালজিয়া কিংবা ট্রমার অংশ? মনে মনে কয়েক কোটি প্রশ্নবোধক চিহ্ন নিয়ে দাঁড়িয়ে থাকি নিশ্চল।
এদিকে জেরিনের শরীর আরও জোরে দুলতে থাকে ঝড়ে পড়া গাছের মতো। যেন ও কোনো মস্তকহীন মমি। এক পলকের জন্য আমার চোখের মধ্যে ভেসে উঠে জেরিন একটা আর্তচিৎকার দিয়ে ছাদ থেকে ঝাঁপিয়ে পড়েছে। পরের দিন অনলাইন পোর্টাল আর ফেসবুকের চলমান পেজগুলো উপচে পড়ছে ওর মৃতদেহের অজস্র ছবি দিয়ে। কেউ কেউ ওর সাথে ইনবক্সে চ্যাট করার স্ক্রিনশট দিয়ে লম্বা স্ট্যাটাস লিখে কামিয়ে নিচ্ছে কিছু তুচ্ছ লাইক, কমেন্ট। কেউ ওর সাথে পুরোনো ছবি-ভিডিও দিয়ে নিজের টাইমলাইনের ট্রাফিক বাড়াচ্ছে। আমি দেখতে পাই, ওর মা কাঁদছে সেই তরুণ প্রেমিকের বুকে। আমি দেখতে পাই, জেরিনের মৃত্যুর পরের কিছু দিন সারা শহরে বৃষ্টি, শান্তিনগর থেকে ধানমন্ডিতে শুধুই জলাবদ্ধতা। পানিতে আটকে পড়ে ছটফট করছে শহরের সমস্ত ভাসমান আবর্জনা। এসবের মধ্যে কোথাও জেরিন নেই, কিন্তু আবার যেন জেরিনই আছে সর্বত্র।
আমার মাথার সব চিন্তা পড়ে ফেলার মতো প্রতিক্রিয়া দেখিয়ে জেরিনের মস্তকহীন শরীরটা হঠাৎ থামিয়ে দেয় দুলুনি। আমি শিরদাঁড়া টানটান করে ফেলি। হ্যাঁ সম্ভবত এখনই ও ঝাঁপ দেবে ছাদ থেকে। এখনই। নিশ্বাস ভারী হয়ে আসে আমার। ভেতরে ভেতরে হাঁপাতে থাকি অনবরত। একইসাথে অবশ লাগতে থাকে, নিজের অস্তিত্ব খুঁজে পাই না। যেন ক্রমশই আমরা থেকে আমরা সবাই আমি কিংবা তুমি হয়ে যাচ্ছি। বিচ্ছিন্ন কিন্তু অপূর্ণ। তবে আমাকে বিস্মিত করে জেরিন ছাদ থেকে লাফ দেয় না। আচমকা ওর দাঁড়িয়ে থাকা শরীরটা লতানো গাছের ভারসাম্য হারানোর মতো লুটিয়ে পড়ে ছাদের মেঝেতে। আবছা অন্ধকারে দেখতে পাই নিজের শারীরিক কাঠামো বদলে এক অতিকায় মথের মতো কিছু একটায় পরিণত হয়েছে ও। হালকা শোঁ শোঁ শব্দ আসতে থাকে ওর কাছ থেকে। আর বিচিত্র ভঙ্গিতে মাটিতে নিজের শরীর টেনে টেনে আমার দিকে আগাতে থাকে জেরিন।
আমি পেছাতে থাকি। ডুবন্ত প্রাণীর বাঁচতে চাওয়ার মতো করে তাকাই চারপাশে। উভ্রান্তের মতো পালিয়ে যেতে চাই, আর্তনাদ করতে চাই, কিন্তু এক পা নড়তে পারি না নিজের অবস্থান থেকে। জেরিন ওর অতিকায় ও পিচ্ছিল শরীরটা টানতে টানতে বেশ দ্রুত আগাতে থাকে আমার দিকে।

মধ্যরাত শেষ হতে কিছু সময় বাকি
দেয়ালের দক্ষিণ কোনার তারকাঁটাটা নড়বড়ে অবস্থায় কোনোরকমে দাঁড়িয়ে আছে। যেকোনো দিন খুলে আসবে। রেবেকা রান্নাঘর থেকে মসলা বাটার শিল নিয়ে আসে। তারপর তারকাটাটি সোজা করে দেয়ালে গেঁথে দেওয়ার জন্য আস্তে আস্তে বাড়ি দিতে থাকে। ঠকঠক শব্দ হচ্ছে। তারকাঁটার দুপাশেই দেয়াল। সেখানে শিলের মাথাটুকু ভালো করে পৌঁছাচ্ছে না। তাও চেষ্টা চালিয়ে যাচ্ছে সে। যতটা সম্ভব সাবধানে, যেন আঙুলে ব্যথা না লাগে। রাত বাড়ছে। দূরে কোথাও ঝিঁঝি পোকার একঘেয়ে ডাক থেকে থেকে ভেসে আসছে। ভ্যাপসা গরম। কোনো বাতাস নেই। মাথার ওপরে যে পাখা চলছে কেউ বুঝতে পারবে না। খাবার ঘর থেকে খুটখাট শব্দ হচ্ছে। নিশ্চয়ই চম্পার মা, রাতের খাবার খেয়ে বাদবাকি সবকিছু গোছাতে শুরু করেছে। কিছু খাবার কি বাইরে রেখে দেওয়া উচিত? সে সিদ্ধান্তহীনতায় ভুগতে থাকে। দরদর করে ঘাম ঝরছে শরীর থেকে। রাতে ঘুমাতে যাওয়ার আগে অবশ্যই গোসল করতে হবে। না করলে হবে না। এই গরমে নিজের নিশ্বাসও আগুনের তাপের মতো মনে হচ্ছে। ঝিঁঝি পোকার ডাকের সাথে একটা রাতজাগা পাখি করুণ সুরে ডেকে ওঠে হঠাৎ। রেবেকা ওড়নার এক প্রান্ত দিয়ে কপালের ঘাম মোছে। আজকাল মশারি টাঙাতে গিয়েই এত ক্লান্ত কেন লাগে? মনে হয় সারাদিনের সবচেয়ে বিরক্তিকর কাজ এটি। অথচ একটা সময় নানুবাড়ি গেলে সবার ঘরের মশারি সেই টাঙিয়ে দিত। প্রতিঘরের মশারি টাঙিয়ে এক টাকা করে পেত। এখন মনে হয় এই ক্লান্তিকর কাজের জন্য কেউ পঞ্চাশ টাকা দিলেও সে রাজি হবে না। দেয়ালঘড়ির দিকে তাকায় সে। ঘড়িটা বন্ধ হয়ে আছে বহুদিন। ব্যাটারি দেওয়া হয়নি। বিকেল চারটা পাঁচ বেজে থেমে আছে। তাও ভালো সারা দিনে দুবারের জন্য হলেও তো ঘড়িটি ঠিক সময় জানায়। প্রতিদিন অন্তত দুবার তো চারটা পাঁচ বাজে।
ঘড়ি থেকে চোখ সরিয়ে আবার তারকাটা সোজা করে গাথার চেষ্টা করতে থাকে। পারা যায় না, বরং শিলের চাপে হালকা বাঁকা হয়ে যায়। রেবেকা সেভাবে রেখেই মশারির শেষপ্রান্তটি আটকে দেয়। বিছানা থেকে নেমে এসে বসার ঘরে যায়, আম্মা টেলিভিশন দেখতে দেখতে ঘুমিয়ে গেছেন। সে ক্ষীণস্বরে ডাকে, আম্মা ঘুমাতে আসুন। আম্মার ঘুম পাতলা। নিমিষেই চটে যায়। গায়ের ম্যাক্সি আর ওড়না ঠিক করতে করতে তিনি রেবেকার হাতে ভর দিয়ে দাঁড়াতে চেষ্টা করেন। তাঁকে সাবধানে ধরে এনে বিছানায় শুইয়ে দেয়। বাতি নিভিয়ে দেয়। বাইরে থেকে তোশকের নিচে মশারি খুঁজে চলে আসার সময় আম্মা বললেন, আমার বালতি রাখছিস?
রেবেকা নিঃশব্দে বাথরুমে চলে যায়। কল ছেড়ে ছোট একটি নীল বালতিতে অল্প একটু পানি নেয়। তারপর ফিরে এসে খাটের নিচে মাথার কাছে রেখে দেয়। আম্মার এসিডিটির সমস্যা আছে। রাতে অল্প বমি করলে আর বাথরুমে যান না। বালতিতেই ফেলে দেন। সে চলে যাবে এমন সময় আবার আম্মার স্বর ভেসে এলো,
পানির বোতলটা রাখছিস?

হুঁ।
একশত দানা আর হাজার দানা দুইটাই রাখছিস?
রেবেকা হালকা নিশ্বাস ফেলে বলে, হাজার দানাটা বসার ঘরে আছে, নিয়ে আসতেছি।
হাজার দানার তসবিহ রাখার পরে তিনি বলেন, কপালে একটু বাম লাগায়ে দে। মাথা চিন চিন করতেছে। রেবেকা ড্রয়ার থেকে বাম নিয়ে এসে অন্ধকারেই মশারির ভেতরে গিয়ে বসে।
মশারির ভেতরে পুরা আয়। মশা ঢুকব তো। আম্মার কণ্ঠে বিরক্তি। সে মশারির ভেতরে পা গুটিয়ে নেয়। তারপর হাতের তর্জনীতে অল্প একটু বাম নিয়ে কপালের চারপাশে ঘড়ির কাটা এবং উলটো ঘড়ির কাঁটার মতো করে লাগিয়ে দেয়। হালকা আরামে আম্মা উহ-আহ শব্দ করেন। বিড়বিড় করে সুরা পড়েন। রেবেকা মিনিট তিনেক কপাল টিপে দিয়ে চলে আসে। আম্মা এখন ঘুমিয়ে যাবেন দ্রুত। আর চিন্তা নেই। বসার ঘর বাদে আর কোথাও আলো জ্বলছে না। আলো-আঁধারির মায়াজালে ডুবে আছে এ বাড়ির বাকিসব বিবর্ণ ঘর। রেবেকা খাবার ঘরের জানালা খুলে দেয়। বাইরের বাতাসে ধুলার ঘ্রাণ। কেমন যেন গুমোট হয়ে আছে চারদিক। প্রচণ্ড ঘামে বুকের মাঝটুকু ভিজে একাকার হয়ে আছে। জানালা দিয়ে আকাশের দিকে তাকায় সে। বড় বড় সাদা মেঘ জাহাজের মতো ভেসে যাচ্ছে আকাশে। এত এত মেঘ, অথচ কোনো বাতাস নেই কেন? আজ কি তা হলে মাঝরাতে ঝড়-বৃষ্টি হবে? চাঁদ কি উঠেছে? দেখা যায় না। তবু কেমন যেন একটা হালকা অপার্থিব আলো চারপাশে। জানালা গলে সেই হালকা আলো মেঝেতে গড়িয়ে পড়ে আলো-অন্ধকারের ছায়া মিলিয়ে কেমন যেন একটা নকশা হয়ে যায়। যেন একটা অচেনা ফুল, এখনই সুবাস ছড়াবে।
রেবেকা পায়ে পায়ে হেঁটে রান্নাঘরে যায়, চম্পার মা বিছানা করে শুয়ে পড়েছে। লম্বা আর গভীর নিশ্বাস ফেলছে। বেচারিকে খুব ভোরে উঠতে হবে। তারপর চার বাড়ি ছুটা কাজ করতে হবে। এভাবেই চলে সপ্তাহের ছয়দিন। সাত নম্বর দিনে শুধু সে আধাবেলা কাজ করে বাকি দিন বিশ্রাম নিতে পারে। কষ্টের জীবন। রেবেকা রান্নাঘর থেকে খাবার ঘরে এসে শেষপ্রান্তে রাখা বেসিনের কল ছেড়ে দেয়। বড় বড় পানির ঝাঁপটা দিয়ে মুখ ধুতে থাকে। ঠান্ডা পানির প্রলেপ এসে জলরঙের মতো ক্লান্তি সরিয়ে দেয়। ভাগ্যিস ছাদের পানির ট্যাঙ্কটা এমন জায়গায় আছে যেখানে পাশের বাড়ির দেয়াল আর মস্তবড় বটগাছের জন্য রোদ পড়ে না। সে জন্যই পানি ঠান্ডা থাকে। তা না হলে এই পানিও উত্তপ্ত হয়ে যেত।
হঠাৎ চারপাশ কেমন যেন নিশ্চুপ হয়ে যায়। রেবেকা ভেজা মুখ তোয়ালে দিয়ে মোছে না। ভেজা রেখেই কল বন্ধ করে দেয়। বসার ঘরে আলো জ্বলছে। আর থেকে থেকে ফিসফাস কথার শব্দ আসে। পায়ে পায়ে হেঁটে যায় সে, গিয়ে দেখে রাবিতা কানে ইয়ারফোন দিয়ে কারো সাথে কথা বলতে বলতে হাসছে। তাকে দেখেই অপ্রস্তুত হয়ে বলে, ইলেক্ট্রিসিটি চলে গেছে। এই জন্য তোমার ঘর থেকে এ ঘরে এলাম। কালকে একটা কুইজ আছে বলে টিনার সাথে কথা বলছি।
রেবেকা কিছু বলতে গিয়েও বলে না। এ বাসায় শুধু দুইটি ঘরে আইপিএস আছে। বসার ঘরে আর খাবার ঘরে। বাকি কোনো ঘরে নেই। আম্মার ঘরে শুধুই ফ্যান চলে। বাতি নেই। লোডশেডিং হলে তাই বাকিসব ঘরগুলো জমাট অন্ধকারে ডুবে থাকে। রান্নাঘরে আছে একটা চার্জার। যা চম্পার মার কাছেই থাকে। খাবার ঘরের বাতিটা আজকাল প্রায়ই টিমটিম করে জ্বলে-নেভে। তাই এমন অবস্থায় বসার ঘরই সম্বল। রাবিতাকে দেখে যদিও মনে হয় না টিনার সাথে কথা বলছে। কিন্তু তার ইচ্ছে করে না আগ বাড়িয়ে খতিয়ে দেখতে। জটিলতা বাড়িয়ে লাভ কী? পাশের বাড়ি থেকে ছোট্ট শিশুর কান্নার শব্দ ভেসে আসে। এতরাতে জেগে আছে কেন কে জানে? নাকি ঘুম ভেঙে গেছে?
রাতের খাবার খাওয়া হয়নি। পেটের ভেতর খিদে আছে কিন্তু কিছুই খেতে ইচ্ছে করছে না। এরচেয়ে গোসল করে ফেলা যাক। নিজের ঘরে গিয়ে অন্ধকারে হাতড়ে হাতড়ে কাপড়ের ড্রয়ার খোলে। কোনোমতে আন্দাজ করে একটা আরামদায়ক কামিজ-সালোয়ার বের করে নেয়। কাপড় ও তোয়ালে নিয়ে বসার ঘরের পাশ দিয়ে যাওয়ার সময় আবার রাবিতার হাসির শব্দ ভেসে আসে। রেবেকা ঘরে উঁকি দেয়। রাবিতা কান থেকে ইয়ারফোন সরিয়ে বলে, কিছু বলবে?
আমি গোসল করতে যাচ্ছি। আম্মার যদি ঘুম ভেঙে যায়, যদি আমাকে ডাকে, তুই খবর নিস।
কথা শুনে রাবিতা কোনো উত্তর না দিয়ে ঘাড় বাঁকা করে কেমন যেন একটা ভঙ্গি করে। বাড়ির পাশ দিয়ে একটা বড় মাইক্রোবাস যাওয়ার জন্য মোড় নেয়। তার তীব্র হেডলাইটের আলো বাসার ভেতর চলে আসে। আধখানা একটা মোমবাতি জ্বালায় রেবেকা। তারপর বাথরুমে চলে যায়। পাঁচ টাকা দামের দুর্বল মোম। বারকয়েক চেষ্টা করার পরেও বেসিনের পাশে আটকে রাখা যায় না। বাধ্য হয়ে ব্রাশ-পেস্টের ঝুড়ির মধ্যে কোনোরকমে মোমটাকে আটকে রাখে। অদ্ভুত এক মরা আলোয় ভরে ওঠে স্যাঁতসেঁতে বাথরুমটা। সে জানে অল্প কিছুক্ষণের মধ্যেই আম্মার ঘুম ভেঙে যেতে পারে। তারপর তিনি রাবিতাকে না ডেকে তাকেই ডাকবেন। রাৰিতা সেই ডাক শুনেও না শোনার ভান করে বসে থাকবে। এক পর্যায়ে আম্মা রাতের সব নৈঃশব্দ্য খান খান করে জোরে জোরে ডাকবেন এবং কারো সাড়া পেলেই গালাগালি শুরু করবেন। তাকে দ্রুত গোসল সারতে হবে। একবার যদি আম্মা জেগে ঠিকমতো সাড়া না পান, এ নিয়ে উনি বাকি রাত কথা বাড়াবেন। এক সময় হয়তো এটাই বলবেন, সে তখন মশারির ভেতরে পুরোপুরি বসেনি বলে মশা ঢুকেছে। সে জন্যই উনি ঘুমাতে পারেননি। উনি আগেই জানতেন রেবেকা মায়ের জন্য যত্ন নিয়ে বিছানা গোছায় না। আসলে আম্মা আগের-পরের সবকিছুর সাথে যোগসূত্র জুড়ে দিতে সক্ষম। হয়তো চম্পার মা একটা গ্লাস ভেঙে ফেলল। উনি সাথে সাথেই বলবেন, একটা দুর্ঘটনা ঘটবে আজ। সারাদিন মন্দ কিছু না ঘটলে দেখা যাবে রাতে উনি নিজেই খাটে বসতে গিয়ে কাঠে ধাক্কা খেয়ে কোমরে ব্যথা পেয়েছেন। সে ঘটনা নিয়েই চম্পার মাকে আর গ্লাস ভাঙার ঘটনা নিয়ে শাপশাপান্ত করবেন। আম্মার খাটটা তুলনামূলকভাবে বেশ উঁচু, সেকেলে একটা খাট। নানাভাইয়ের বানিয়ে দেওয়া। বহুদিন সে বলেছে খাট বদল করে তাদের ঘরেরটা নিতে। আম্মা রাজি হননি। সেই খাটই উনি রাখবেন। দুর্ঘটনা ঘটাতে ইচ্ছে হলে বার বার উঠতে গিয়ে হাঁটুতে বা কোমরে ব্যথা পাবেন তবু নিজের জেদ ছাড়বেন না।
রেবেকা মগভর্তি পানি নিয়ে ঝুপ ঝুপ করে মাথায় ঢালতে থাকে। ঝরনা ছাড়তে পারলে ভালো হতো। কিন্তু ঝরনাটা আগের মতো ভালো নেই। বেশি পানি বের হয় না। অল্প অল্প করে পানি পড়ে। গোসল করে শান্তি পাওয়া যায় না। ঠিক করাবে করাবে ভেবেও করা হয়নি। গরমে, উত্তাপে ডুবে থাকা শরীরে ঠান্ডা পানি আলোড়ন সৃষ্টি করে। প্রশান্তি ছড়িয়ে যায়। হঠাৎ টুং করে শব্দ হয় বাইরে। কলিংবেল বাজল কি? নাকি শোনার ভুল? নাকি পাশের বাড়ির বেড়ালটা আবার এসে কিছু ফেলে দিয়েছে। আর পারা গেল না। দ্রুত অল্প কিছু পানি ঢেলে পোশাক বদলে রেবেকা বের হয়ে এলো। বসার ঘর বাদে এখনও সারাবাড়ি অন্ধকার। তোয়ালেতে ভেজা চুল জড়িয়ে সে আম্মার ঘরে যায়। আম্মার বিছানা থেকে হালকা নিশ্বাসের শব্দ আসছে। নিশ্চিন্ত হয়। এই মানুষটা জেগে থাকলে কেন যেন পৃথিবীটাকে খুব ভারী মনে হয়, মনে হয় যেন একটা ভীত হরিণ এসে তার বুকের মধ্যে প্রাণপণে আশ্রয় খুঁজছে। অচিন বনের মতো শূন্যতা কাজ করে মনে। আম্মা কী চান আসলে? রোকেয়া আপার মতো সেও যদি স্বামীর মার খেয়ে খেয়ে শ্বশুরবাড়িতে পড়ে থাকত তা হলে কী উনি খুব আনন্দিত হতেন? আপোস করলে সবাই ভালো, আর আপোস করতে না পারলেই খারাপ? রোকেয়া আপা তো স্কুলে শিক্ষকতা করে, শিশুদের নীতিবাক্য শেখায় তারপর মাস শেষে সবটুকু বেতন তুলে দেয় স্বামীর কাছে। শ্বশুরবাড়ির নানা অপবাদ শোনে, ঝগড়া হলে স্বামীর মার খায় তবু পড়ে থাকে সেখানে। আম্মাকে দেখতে আসতে পারে না প্রায় বছর তিনেক হলো। অথচ এখান থেকে খুলনার দূরত্ব কত? বছর তিনেকের ব্যবধান হওয়ার মতো কি? তবু প্রথম সন্তান রোকেয়া উনার দৃষ্টিতে ভালো। নামের মতোই মহান নারী। যে নারী সংসারের মর্ম বোঝে। পরিবার নামের ফুলবাগানে যে ভেতরে ভেতরে রক্তাক্ত গোলাপ হয়ে গেলেও বাইরে স্নিগ্ধ হলুদ-সাদা ফুল হয়ে সুবাস ছড়ায়।
রোকেয়া আপার নামটা আব্বার দেওয়া। নারী জাগরণের অগ্রদূত বেগম রোকেয়া সাখাওয়াত হোসেনের নামে। তার নামটিও আব্বারই দেওয়া। তবে কোনো মহান ব্যক্তিত্বের সাথে মিলিয়ে নয়, বরং শুধুই বড় আপার নামের সাথে নাম মিলিয়ে। একমাত্র রাবিতার নাম আম্মা দিয়েছিলেন। স্কুল পেরিয়ে অবশ্য সে নিজের নামের সাথে মিলিয়ে বিখ্যাত চরিত্র খুঁজে পেয়েছিল। আলফ্রেড হিচককের সিনেমার চরিত্র, রেবেকা। যদিও বাসার কাউকে সেটা বলতে পারেনি। বড় আপার মতো কখনো হতে চায়নি সে। হতে পারবেও না। আর তাই তো মহসিন যেদিন প্রথম গায়ে হাত তুলল সেদিনই সে বাড়ি ছেড়ে চলে আসতে চেয়েছিল। তারপর বাধা পেয়ে থেকে গিয়েছিল। সারারাত বসে ছিল বারান্দায়। পতঙ্গের মতো সেঁটে ছিল দেয়ালের সাথে। নিজের নিশ্বাসে নিজেকেই বার বার ছুরিকাঘাত করছিল। মাছের মতো নিষ্পলক হয়ে যাচ্ছিল সময়। কাটছিলই না। এভাবে আরও কিছুদিন গেল। এরপরের বার অবশ্য সরাসরি গায়ে হাত তোলা ছিল না। তুমুল ঝগড়ার মাঝে একটা আচমকা ধাক্কা এসেছিল অপরজনের থেকে। রেবেকা তাল সামলাতে পারেনি। হুমড়ি খেয়ে পড়েছিল শক্ত মেঝেতে। এরপর শুরু হলো, সন্দেহ সন্দেহ খেলা। যাদের হারিয়ে যাওয়ার আশঙ্কা থেকে যায় তারা কি আর কোনো কিছুতে থামে? সেই সন্দেহ সন্দেহ খেলায় তাই মহসিন নিজেই পরাজিত হলো। এক গোপন বাক্স থেকে বের হলো ছবি, হোটেলের টিকেট। সেদিন প্রশ্ন তুলতেই মহসিন পালটা আক্রমণ করেছিল। একটা চড় সশব্দে। এড়াতে পারেনি রেবেকা। তবে নিজেও আর চুপ করে থাকেনি। কোনো এক বিচিত্র উপায়ে সারা শরীরে সেদিন। ওর আগুন জ্বলে উঠেছিল। যেন সে একটা মশাল কিংবা বারুদ, জ্বলছিল সে নিয়ত। ঠিক কতগুলো আঘাত মহসিনকে করতে পেরেছিল মনে নেই ঠিক। কিন্তু এটা দিব্যি মনে আছে স্তম্ভিত মহসিন আঘাত করা তো দূরের কথা, বাধা দিতে পর্যন্ত ভুলে গিয়েছিল। কোনোদিন কল্পনাও করেনি নিজের স্ত্রী এমন করতে পারে। আর রেবেকা? সে তখন থেকে থেকে স্বামীকে আঘাত করছিল আর অচেনা এক পথ খুঁজছিল। ফেরার কিংবা হারিয়ে যাওয়ার। একটা অচিন শাড়ির আঁচল ফেলে চলে এসেছিল সে। যে আঁচলে আর কোনোদিন তার এই সত্তা বাঁধা পড়বে না। আম্মা ঘুমের ঘোরে কাকে যেন বিড়বিড় করে গালি দিলেন। তারপর পাশ ফিরে আবার শুয়ে পড়েন। রেবেকা নিঃসাড় দাঁড়িয়ে রইল। তার বিরুদ্ধে মহসিন ও তার পরিবারের দেওয়া মামলা চলছে। এতে তার নিজের কিছু যায় আসে না কিন্তু এই পরিবারের অনেক চিন্তা। আম্মার ভাষ্যমতে অনেক বড় পাপ আর অন্যায় করে এসেছে সে। অপবাদ তার প্রাপ্য। তার জন্যই পরিবারের পতন ঘটছে। অথচ পতন শুরু হয়েছে বহু আগেই। বেদনার নীল আকাশ ছড়িয়ে পড়েছে বহু বছর থেকেই। রোকেয়া আপাকে যখন পড়া শেষ করতে না দিয়েই বিয়ে দেওয়া হলো। যখন তাকে মেডিকেলের ভর্তি কোচিংয়ে না দিয়ে বিউটি পার্লারের কাজ শিখতে পাঠানো হলো। উপার্জন বাড়াতে হলে শিক্ষা বাড়াতে হয় এই জ্ঞানটুকু যদি আরও আগে থেকে থাকত তাদের, তাহলে হয়তো সময়টা অন্যরকম হতো। এই ছায়াঘেরা পুরোনো বাড়ি, একলা চাঁদ, মলিন জীবন, মরচে পড়া জীবনের হাহাকার শুনতে হতো না। যেমন চম্পার মাকে বেতন দেওয়া হয় না বহুদিন। দেওয়ার মতো সামর্থ্য নেই। তাই সে থাকা আর খাওয়ার বিনিময়ে রয়েছে। বাইরে চারটি বাড়িতে ছুটা কাজ করে উপার্জন করে, এরপর গ্রামে টাকা পাঠায়। থাকা-খাওয়ার বিনিময়ে এ বাড়ির অল্প কিছু কাজ করে দেয়। যেটুকু না করলেও চলে। সে চলে যেতে পারে, তাকে রাখার মতো এ বাড়ির অবস্থা চলে গেছে বহু আগেই। আব্বার নীরব মৃত্যুর পরেই। তবু কী এক অচেনা মায়ায় মানুষটা পড়ে আছে। মাসের শেষে যখন বাজার থাকে না ঘরে, রাবিতার কলেজের বেতন দেওয়ার সময় চলে আসে, বাড়ির গ্যাস, পানি, আলোর বিল বাকি পড়ে, তখন মাঝে মাঝে আম্মা হুট করে অবুঝের মতো বড় মাছ কিংবা শিং মাছের সাথে তিতাশাকের ঝোল খেতে চান। রেবেকার তখন দুচোখে পৃথিবী তলিয়ে যায়। ঝড়ে দুলে ওঠা ঝাউবনের মতো হাহাকার ওঠে অন্তরে। অতি সন্তর্পণে তখন চম্পার মা কাজ শেষে সন্ধ্যা করে বাড়ি ফেরার পথে বাজার থেকে অল্প কিছু শিং মাছ কেনে। দূরের মিয়াবাড়ির বাগানে গিয়ে মুঠোভরে তিতাশাক নিয়ে আসে। তারপর কাউকে কিছু না জানিয়ে বেঁধে ফেলে। রেবেকা জানে না এই অনুভূতির নাম কী? কৃতজ্ঞতা, করুণা নাকি ভালোবাসা। তবে শেষের শব্দটাই বিশ্বাস করতে ইচ্ছে করে। যদিও রাবিতা বলে, এই সময়ে একঘরের ভাড়ার যা দাম, তার কিছুই তো খরচ করতে হয় না এই মহিলাকে। সেই সাথে একবেলার খাওয়া আর নিরাপত্তা পাচ্ছে। এই সুবিধা পাবে কোথায়?
রেবেকা পা টিপে টিপে আম্মার ঘর থেকে চলে আসে। কেন যেন তার মনে হয় মহসিনের প্রতারণা বা আঘাতও তাকে অতটা দুর্বল করতে পারেনি যতটা তার আম্মা বা রাবিতার সামনে গেলে লাগে। কেন এমন হয়? কাছের মানুষদের কাছেই নাজুক আর একলা হয়ে যেতে হয়! খুট খুট করে শব্দ হয় আবার কোথাও। বিদ্যুৎ আসেনি এখনও। ভেজা ভোয়ালেটা খাবার টেবিলের চেয়ারের ওপর মেলে দিয়ে রেবেকা মূল দরজার কাছে চলে আসে। দরজায় আবার হালকা খুট খুট শব্দ হচ্ছে।
কে?
আমি চাপা স্বর ভেসে আসে।
আমি কে?
আপা, দরজা খোল। রেবেকা দরজা খুলে দেয়। বসার ঘর থেকে রাবিতা ছুটে আসে। বাইরে একরাশ অন্ধকারের মাঝে খোঁচা খোঁচা দাড়ি-গোঁফ নিয়ে দাঁড়িয়ে আছে রক্তিম। রাবিতা দাদা বলে রক্তিমের ওপর ঝাঁপিয়ে পড়ে। রক্তিম ঘরের বাইরে দাঁড়িয়েই রাবিতাকে এক হাতে শক্ত করে আগলে রাখে আর রেবেকার দিকে তাকিয়ে বলে, ভালো আছিস?
বুকের মধ্যে মেঘের গুরুগুরু আর চোখের পাতায় বিষাদ নিয়ে রেবেকা খোলা দরজার এক পাশে সরে যায়। এই গুমোট, বন্ধ আবহাওয়ায় কোত্থেকে যেন মিষ্টি বাতাস বয়ে যায়। রাতের আকাশকে ঘুলঘুলি বানিয়ে চকমকে কিছু তারা কৌতূহল ভরে উঁকি দেয় যেন। রেবেকার দৃষ্টি ঝাপসা হয়ে আসে।
এখনও লোডশেডিং বাড়ি ছেড়ে যায়নি। তাই বসার ঘরের সেন্টার টেবিলে খাবারগুলো রাখতে হয়। আয়োজন খুব বেশি না। ছোট ছোট বাটিতে সবজি ভাজি, দুটুকরা মুরগির মাংস, ডিমের তরকারি আর ভাত। রেবেকা মনে মনে নিজেকে ধন্যবাদ দেয়। ভাগ্যিস রাতে সে খায়নি। তাই তো এখন খাবারগুলো দেওয়া গেল। রক্তিম আসায় চম্পার মা মধ্যরাতে বিছানা গুটিয়ে আম্মার ঘরে ঘুমাতে যায়। অন্য রাত হলে আম্মা এর মাঝে দু-তিনবার জেগে যেতেন। আজ কী হলো কে জানে, এখনও ঘুমাচ্ছেন। রক্তিম হাত-মুখ ধুয়ে খেতে বসে। ফর্সা চামড়া রোদে পুড়ে তামাটে হয়েছিল বহু আগেই। এখন সেই তামাটে রঙের ওপরেও কালচে প্রলেপ পড়ে আছে। গা-ভর্তি তামাকের চাপা গন্ধ। একটা চেকশার্ট আর জিনস পরে আছে। চুলগুলো পেছন দিয়ে সুন্দর করে কাটা। সামনে ঈষৎ এলোমেলো। ভাত খাচ্ছে বড় বড় লোকমা নিয়ে। রাবিতা পাশে বসে বক বক করে যাচ্ছে কলেজে কী হয়েছে, এবার কোথায় ওদেরকে পিকনিকে নেওয়া হবে, কোন পরীক্ষায় সবচেয়ে বাজে গার্ড পড়ে, তার বান্ধবী নতুন কোন ফোন কিনেছে এসব। এত কথা তার সাথে কখনো বলে না রাবিতা। অথচ আজ রক্তিমকে দেখে যেন গল্পের পসরা সাজিয়ে বসেছে। খেতে খেতে রক্তিম বলে, আমাকে একটু চা বানিয়ে দিবি?
রাবিতা ছুটে রান্নাঘরে চলে যায়। রেবেকা আড়চোখে দেখে মুঠোফোন আর ইয়ারফোনটা নিমিষেই কী অবহেলায় ফেলে চলে গেল রাবিতা। অথচ সে হাজার বলেও এই কাজ করাতে পারত না ওকে দিয়ে।
আপা বসবি না একটু? কতক্ষণ থেকে দাঁড়িয়েই আছিস।
রেবেকা মুখোমুখি চেয়ারে বসে।
আমার ওপর অনেক রাগ করে আছিস?
তুই কিংবা তোরা কি আমার ওপর রাগ করে আছিস? পালটা প্রশ্ন ছুঁড়ে দেয় রেবেকা।
আর কারও কথা জানি না। তবে আমি রাগ করে নেই। কেন থাকব?
তোরা কি আসলেও বিশ্বাস করিস আমি মহসিনকে ছুরি মেরে আহত করে ও বাড়ি থেকে চলে এসেছি?
আমি বিশ্বাস করি না। কোনোদিন করব না। যদিও-বা করি, ভাবব তুই নিজেকে বাঁচাতেই এমন করেছিলি। আম্মার কথা বা আত্মীয়দের কথায় কান দিস না। চলে এসে ভালো করেছিস। আমি তো বাসায় থাকি না। আম্মা অসুস্থ, রাবিতার বাড়ন্ত সময়। কে দেখত এসব?
কবে থেকে আবার বাসায় থাকবি তুই? এমন জীবন কি হওয়ার কথা ছিল তোর?
খাওয়া থামিয়ে কিছুটা চুপ করে থাকে রক্তিম। তারপর প্লেটের অবশিষ্ট খাবারটুকু নিঃশব্দে খেয়ে নেয়। শূন্য থালায় আঁকিবুকি কাটতে কাটতে হঠাৎ কিছুটা আনমনা হয়ে বলে, এমন জীবন কি আমাদের কারো হওয়ার কথা ছিল, বল?
রেবেকা ভেতরে ভেতরে অলিখিত এক পথের রেখা খুঁজতে থাকে। হয়তো কিছুটা ভাঙতেও থাকে। তার মনে হয় এই কথার উত্তর দেওয়ার চেয়ে নিঃশব্দে দরজার হুড়কো খুলে হাট খোলা দরজা রেখে অনেক দূরে কোথাও হারিয়ে গেলে ভালো হতো। কিংবা কোনো জলাশয়ের মাঝে নেমে শরীর ডুবিয়ে তলিয়ে গেলে হয়তো আরও ভালো হতো।
কী হলো আপা? কথা বলবি না? তোকে কিন্তু আমি বলিনি, যেদিন শুনেছি তুই চলে এসেছিস আমি মনে মনে প্রচণ্ড খুশি হয়েছি। মনে হয়েছে যা আমি তোকে বলতে চেয়েছিলাম, তুই তাই করেছিস। এটুকু বলেই রক্তিম চুপ করে যায়। চুপ করে থাকে রেবেকাও। একটা নিঝুম ঘ্রাণ ছড়িয়ে পড়ে চারপাশে। রান্নাঘর থেকে শুধু চায়ের কেতলির তপ্ত পানির শো শো বাতাস আর রাবিতার গুনগুন করা গানের শব্দ ভেসে আসে।
আম্মার খুব ছেলে সন্তানের শখ ছিল। দুটো মেয়ের পর যখন এক পড়ন্ত বিকেলে টকটকে লাল সূর্যের মতো রক্তিম জন্ম নিল, আর তারস্বরে কাঁদতে কাঁদতে বাড়ি মাথায় তুলে ফেলল সেদিনের মতো আনন্দের দিন এ বাড়িতে খুব কমই এসেছে। এমনকি রাবিতার জন্য আরেকটি পুত্র সন্তানের প্রত্যাশাতেই হয়েছিল। সে কারণেই হয়তো তার জন্মের পর আশপাশের বাসায় মিষ্টি পর্যন্ত বিলানো হয়নি। এমনকি আকিকাও হয়নি ঠিকমতো। সব ভাই-বোনের মধ্যে রক্তিম ছিল আদুরে ও কোমল। এত কোমল তাদের মধ্যে আর কেউই ছিল না। রোকেয়া পর্যন্ত ছিল বেশি সচেতন। এত মার খেয়ে শুধু সংসার ও সন্তানের জন্য সে থেকে যায়নি। বরং এখানে ফিরে এলে যে অনিশ্চয়তার জীবন শুরু হবে সেই ভীতিটুকুই তার স্বামীর বাড়িতে রয়ে যাওয়ার শক্ত কারণ। রক্তিম সেখানে শিশুকাল থেকেই খুব
স্পর্শকাতর। পাড়ার নেড়ি কুকুর মরে গেলে সে দাওয়ায় বসে ভরদুপুর থেকে বিকেল পর্যন্ত কাঁদত। সেই রক্তিমের মতো একজন কীভাবে যে বিশ্ববিদ্যালয়ে উঠে সব ভুলে রাজনীতি শুরু করে দিল কে জানে। এরপর শুধু দল আর দল, মিটিং, আচ্ছা, সম্মেলন, আরও কতকিছু। রেবেকার মাঝে মাঝে জানতে ইচ্ছে করে রক্তিম এসবের কী বোঝে? ওর চেয়ে বছর তিনেকের বড় হয়েও তো আজ পর্যন্ত বুঝতে পারল না সে।
আপা, চাকরির খবর আছে কোনো?
গত সপ্তাহে একটা ইন্টারভিউ ছিল। এখনও আর কিছু বলেনি। দেখি কী হয়।
সব জায়গাতেই আসলে নেটওয়ার্ক লাগে রে। এবারের নির্বাচনটা যাক। আশা করছি তোর চাকরির জন্য কোথাও বলতে পারব।
তোর সুপারিশ লাগবে না আমার।
আমি নিজে করব কে বলল? এখনও সে সময় আসেনি আমার। বলব এক বড় ভাইকে। একটা প্রাইভেট ব্যাংকের এমডি উনি। একসময় তুমুল দল করতেন। এখনও করেন তবে প্রকাশ্যে আসেন কম। উনাকে বললে একটা ব্যবস্থা হবেই। এরপর যখন আমার নিজের অবস্থানটুকুও শক্ত হবে। তখন আর পেছনে ফিরে তাকাতে হবে না।
কবে শেষ হবে তোর এসব? কবে নিয়মিত বাড়ি থাকবি তুই? যেভাবে আছিস এটাকে কি থাকা বলে?
আর অল্প কটা দিন। সময় বদলে যাবে। সামনেই তো নির্বাচন। দলটা ক্ষমতায় এলেই এতদিনের শ্রম সার্থক হবে।
তোদের দল নিয়ে লোকে নানা কথা বলে। ভালো কথা তো কমই শুনি।
সব দল নিয়েই ভালোমন্দ কথা থাকে। আমি এখন যাদের সাথে কাজ করছি তারা খুবই ভালো আপা। দেশ নিয়ে কিছু স্বপ্ন আছে, পরিকল্পনা আছে। অন্যদের মতো শুধুই নিজেদের উদরপূর্তি করার পরিকল্পনা করছে না এরা। দেখবি ভালো কিছু হবেই।
রক্তিম হাত ধুতে খাবার ঘরে চলে যায়। বাতি জ্বালাতে চেষ্টা করে। বাতি টিম টিম করে জ্বলতে-নিভতে থাকে। টিউব লাইট না কিনলেও একটা একশ ওয়াটের বাতি লাগানো উচিত। নাহ! কালই লাগাবে। রাবিতা একটা বড় মগে চা নিয়ে আসে। এত রাত হয়েছে অথচ চোখে মুখে কোনো ঘুম নেই। বরং আনন্দের আভা ছড়িয়ে আছে।
চা খাবি রাবিতা?
খাব দাদা। আমার চাটুকু কেতলিতে আছে। তুমি মগটা নাও। আমি কাপে করে নিজের জন্য আনছি।
আপার জন্য চা আনিসনি? রক্তিমের প্রশ্ন শুনে রাবিতা কিঞ্চিত থমকায়। অপ্রস্তুত হয়ে বলে, সে তো বলেনি।
রাবেয়া গতিহীন স্বরে আলতো করে বলে, লাগবে না। এখন খেলে রাতে ঘুম হবে না।
এ্যাই, দৌড় দিয়ে একটা কাপ নিয়ে আয় তো রান্নাঘর থেকে। আপা তুই আমার থেকে নিস।
রাবিতা রান্নাঘরে চলে যায়। আগের মতো আর অত গরম লাগছে না। বসার ঘরের দুর্বল পাখাটা দিয়েই কাজ চালানো যাচ্ছে। কিন্তু চা খেলেই হয়তো আবার গরম লাগবে। রক্তিমকে কি আজ রাতটা তাদের ঘরে থাকতে বলা উচিত? ড্রয়িংরুমের খাটটা সে রাগ করে নামিয়ে ফেলেছিল কিছুদিন আগে। পাতলা তোশকটা ঠিকই দু-ভাজ করে সুন্দর চাদর দিয়ে বিছানো আছে কিন্তু খাট নেই। পা লম্বা করে আরাম করে শোয়া যাবে না।
রক্তিম, আমাদের ঘরে গিয়ে খাটের ওপর আরাম করে বসবি? অবশ্য ও ঘরে আইপিএস নেই। জানালা খুলে দিলে বাতাস পাবি হয়তো। চাইলে এখানেও বসতে পারিস। ঘুমানোর সময় ও ঘরে চলে যাস। বসার ঘরে আমি আর রাবিতা ঘুমাব।
আনমনা হয়ে কী যেন ভাবে রক্তিম। তারপর বলে, চল ও ঘরে গিয়ে বসি। খাটে পা তুলে বসে, চা খেতে খেতে তিনজন গল্প করব।
রেবেকাদের ঘরের জানালাটা বেশ বড়। বলা যায় ঘরের একটা দেয়ালের পুরোটা জুড়েই জানালা। কেন এমন বিচিত্রভাবে এই ঘরের নকশা করা হয়েছিল কে জানে। অনেকটুকু আকাশ দেখা যায়। তবে বৃষ্টি এলে পুরোনো জানালা বন্ধ থাকলেও কাঁচের পাশ গলে বিছানায় পানি ঝরতে থাকে। সব জানালা খুলে দিয়ে হালকা অন্ধকারে ওরা তিনজন খাটে এসে বসে। রক্তিম জানালার কাছে চলে যায়। এরপর হালকা স্বরে বলে, একটা সিগারেট খেতে হবে। তোরা অনুমতি দিলে এখানেই খাব। নইলে বাইরে থেকে খেয়ে আসি। খাওয়ার পর অন্তত একটা না খেলে হয় না।
দাদা, এখানেই খাও। যেতে হবে না কোথাও। অন্ধকারে দেখা তো যাবে না। রাবিতা কলকল করে বলে ওঠে।
খা এখানেই। শান্তস্বরে বলে রেবেকা। তারপর নিঃশব্দে নেমে গিয়ে ঘরের দরজা টেনে দেয় যেন আম্মার ঘরে ঘ্রাণ না যায়। অন্ধকারে ঘরটাকে বড় অচেনা লাগে। সিগারেটের পোড়া ঘ্রাণ আর জোনাকপোকার মতো ছোট্ট আগুনের ওঠানামা দেখতে দেখতে বিষণ্ণতার ভাজ খুলে ফেলে রেবেকা। ইচ্ছে করে রক্তিমকে বলে কাপড় বদলে ঘুমাতে যা। কিংবা জিজ্ঞেস করে এভাবে রাতের পর রাত বাইরে থেকে কীভাবে বাঁচিস। কিছুই বলা হয় না। মনে পড়ে একটা শিমপাতার রঙের ফতুয়া ছিল রক্তিমের। পরলে এত সুন্দর লাগত। কতদিন হয়ে গিয়েছে ওর কাপড়গুলো আলমারি-বন্দি হয়ে আছে। মাঝে মধ্যে এসে ও কিছু নিয়ে যায়। এভাবেই চলছে। বাইরে থেকে হু হু করে বাতাস আসে। অনেক শীতল নয়, আবার খুব উষ্ণও নয়। হালকা ঠান্ডা, ভালো লাগে। রাবিতা থেকে থেকে হালকা শব্দ করে চায়ের কাপে চুমুক দেয়। ওরা তিন ভাই-বোনই কোনো অজ্ঞাত কারণে চুপ করে থাকে। রোকেয়ার কথা মনে পড়ে। সে এখন কী করছে? গভীর ঘুমে তলিয়ে আছে নাকি বিনিদ্র রাত কাটাচ্ছে? আগে রেবেকাদের এই ঘরের পেছনে ছোট্ট লেকের মতো ছিল। ছোট ছোট মাছ পাওয়া যেত। আর সবুজ কচুরিপানায় ছেয়ে থাকত পানি। সেই পানিতে যখন কচুরিপানার ফুল ফুটত তখন মনে হতো পৃথিবীর সব রূপবতী পরি এসে ভর করেছে এখানে। মাঝে মাঝে দু-একটা শাপলা ফুটত। সাদা আর গোলাপি। বাতাসের কারুকাজে কাঁপত তির তির করে। এত ভালো লাগত।
রাবিতা উশখুশ করছে। মনে হচ্ছে রেবেকা চলে গেলে তার আনন্দ লাগবে। দাদার সাথে গল্প করতে পারবে। এমন নিশ্চুপ সময় তার ভালো লাগছে না। রেবেকা কী বলবে ভেবে পায় না। চুপ করে থাকে। মনে মনে ভাবে আজ রাতে কেন আম্মার বার বার ঘুম ভাঙছে না?
আমি আর আধ ঘণ্টা পর চলে যাব আপা। অন্ধকার থেকে হুট করে কিছু শব্দ ছড়িয়ে দেয় রক্তিম। ভেতরে ভেতরে চমকে যায় রেবেকা। রাতটুকুও থাকবে ্না ও?
না দাদা, আজকে রাতে থাকতেই হবে। আমরা সারা রাত গল্প করব। রাবিতা একগুঁয়ে স্বরে বলে ওঠে।
আজ নয় রে। সামনে বেশ কিছু জরুরি কাজ আছে। মাত্র মাস দুয়েক ব্যস্ত থাকব। এরপর আমি বেশ সময় পাব বাড়িতে থাকার। তখন দেখবি প্রতিরাতেই গল্পের আসর বসাব। লুডো খেলব, সিনেমা দেখব। খুব আড্ডা দেব।
রাবিতা ঠিকমতো কথা শেষ করতে দিল না। আধ ঘণ্টা পর চলে যাবে শুনেই নানা কিছু নিয়ে কথা বলতে শুরু করল। রক্তিমও আগ্রহভরে উত্তর দিতে থাকে। রেবেকা ঘর থেকে বের হয়ে আসে। বাকিটুকু সময় রাবিতা নিক গল্প করুক প্রাণভরে। আবদার করুক। আব্বার পরে রক্তিম বাদে আর কাউকে সে সহ্য করতে পারে না, কারও সাথে নিজের মনের কথা বলে না। রক্তিমের মাঝেই সে আব্বাকে খুঁজে নিয়েছে। নিক। যে যেভাবে ভালো থাকে থাকুক। বাড়ির দরজা খুলে সে বাইরে মোড়া পেতে বসে। বাতি নিভে এসেছে আশপাশের সব বাড়িগুলোর। অন্ধকারে কিছুটা নিমগ্ন হতে চায়। আবার কবে আসবে রক্তিম। আবার কত রাত পর মধ্যরাতে দরজায় খুট খুট শব্দ হবে? বুদবুদ করে বাতাসে আবেগ ভাসবে? বিন্দু বিন্দু সুখ এসে ক্ষণিকের জন্য ভর করবে মনে? আবার কবে?
আপা, একা বসে আছিস কেন? সিগারেট আর চা-পাতার মৃদু ঘ্রাণ মাখা রক্তিম এসে কখন দাঁড়িয়েছে টের পায় না সে।।
একাই তো কথা শেষ না করে চুপ হয়ে যায় রেবেকা।
এই খামে হাজার পনের টাকা আছে। হাজার দুয়েক রাবিতার। বাদবাকি সব তুই বুঝে খরচ করিস। আপাতত এই দিতে পারলাম। নির্বাচন শেষ হোক। সময় বদলাবে।
তুই তুই অন্যায় কিছু করছিস না তো? অস্বস্তি নিয়ে বলে রেবেকা।
কী বলিস আপা। আমাকে এমন মনে হয় তোর? ভুল কিছু করলে তোদর মুখোমুখি এভাবে বসে থাকতে কিংবা তাকাতে পারতাম? আজ যাচ্ছি। খুব জলদি আবার আসব।
আম্মার সাথে দেখা করে গেলি না? উনাকে জাগাব?
না, আজ নয়। আমাকে দেখলেই কাঁদবেন খুব। তখন চলে যাওয়াটা আরও কঠিন হবে। তারপর কিছুটা থেমে বলে, শোন, আসলে হাজার তিনেক টাকা আম্মার হাতেও তুলে দিস আমার নামে। বাদবাকি তুই রাখ সংসারের জন্য।
সবটাই দেব উনাকে খুশি হবেন উনি। হালকা ভাঙা ভাঙা স্বরে বলে রেবেকা। রক্তিম চলে যাবে ভেবেই তার মনে হচ্ছে সে পাতালে চলে যাচ্ছে। আকাশ গলে যাচ্ছে বেদনায়। দরজায় রাবিতা এসে দাঁড়িয়েছে। রক্তিম চুপ করে আছে যেন অনুমতি পেলে বিদায় নেবে। পাশের বাসা থেকে বহুক্ষণ পর আবার শিশুকান্নার শব্দ তীক্ষ্ণভাবে ভেসে আসে। শিশুটা কাঁদছে অবিরত। কিছুতেই থামানো যাচ্ছে না। একটা পুরুষ কণ্ঠ তাকে শান্ত করতে চাইছে। না পেরে বাধ্য হয়ে শিশুটিকে কোলে নিয়ে বাড়ির বারান্দায় চলে আসে। কান্নার সাথে সাথে মৃদু ছড়া বলার ছন্দ শুনতে পাওয়া যায়। ওরা তিনজন একই সাথে সেই বারান্দার দিকে তাকিয়ে থাকে।
মধ্যরাতে ভোলা উঠানে উত্তরের বাতাসে অচেনা এক তৃষ্ণার ঘ্রাণ। ক্রমশ তীব্র হচ্ছে
মধ্যরাত শেষ হতে কিছু সময় বাকি
দেয়ালের দক্ষিণ কোনার তারকাঁটাটা নড়বড়ে অবস্থায় কোনোরকমে দাঁড়িয়ে আছে। যেকোনো দিন খুলে আসবে। রেবেকা রান্নাঘর থেকে মসলা বাটার শিল নিয়ে আসে। তারপর তারকাটাটি সোজা করে দেয়ালে গেঁথে দেওয়ার জন্য আস্তে আস্তে বাড়ি দিতে থাকে। ঠকঠক শব্দ হচ্ছে। তারকাঁটার দুপাশেই দেয়াল। সেখানে শিলের মাথাটুকু ভালো করে পৌঁছাচ্ছে না। তাও চেষ্টা চালিয়ে যাচ্ছে সে। যতটা সম্ভব সাবধানে, যেন আঙুলে ব্যথা না লাগে। রাত বাড়ছে। দূরে কোথাও ঝিঁঝি পোকার একঘেয়ে ডাক থেকে থেকে ভেসে আসছে। ভ্যাপসা গরম। কোনো বাতাস নেই। মাথার ওপরে যে পাখা চলছে কেউ বুঝতে পারবে না। খাবার ঘর থেকে খুটখাট শব্দ হচ্ছে। নিশ্চয়ই চম্পার মা, রাতের খাবার খেয়ে বাদবাকি সবকিছু গোছাতে শুরু করেছে। কিছু খাবার কি বাইরে রেখে দেওয়া উচিত? সে সিদ্ধান্তহীনতায় ভুগতে থাকে। দরদর করে ঘাম ঝরছে শরীর থেকে। রাতে ঘুমাতে যাওয়ার আগে অবশ্যই গোসল করতে হবে। না করলে হবে না। এই গরমে নিজের নিশ্বাসও আগুনের তাপের মতো মনে হচ্ছে। ঝিঁঝি পোকার ডাকের সাথে একটা রাতজাগা পাখি করুণ সুরে ডেকে ওঠে হঠাৎ। রেবেকা ওড়নার এক প্রান্ত দিয়ে কপালের ঘাম মোছে। আজকাল মশারি টাঙাতে গিয়েই এত ক্লান্ত কেন লাগে? মনে হয় সারাদিনের সবচেয়ে বিরক্তিকর কাজ এটি। অথচ একটা সময় নানুবাড়ি গেলে সবার ঘরের মশারি সেই টাঙিয়ে দিত। প্রতিঘরের মশারি টাঙিয়ে এক টাকা করে পেত। এখন মনে হয় এই ক্লান্তিকর কাজের জন্য কেউ পঞ্চাশ টাকা দিলেও সে রাজি হবে না। দেয়ালঘড়ির দিকে তাকায় সে। ঘড়িটা বন্ধ হয়ে আছে বহুদিন। ব্যাটারি দেওয়া হয়নি। বিকেল চারটা পাঁচ বেজে থেমে আছে। তাও ভালো সারা দিনে দুবারের জন্য হলেও তো ঘড়িটি ঠিক সময় জানায়। প্রতিদিন অন্তত দুবার তো চারটা পাঁচ বাজে।
ঘড়ি থেকে চোখ সরিয়ে আবার তারকাটা সোজা করে গাথার চেষ্টা করতে থাকে। পারা যায় না, বরং শিলের চাপে হালকা বাঁকা হয়ে যায়। রেবেকা সেভাবে রেখেই মশারির শেষপ্রান্তটি আটকে দেয়। বিছানা থেকে নেমে এসে বসার ঘরে যায়, আম্মা টেলিভিশন দেখতে দেখতে ঘুমিয়ে গেছেন। সে ক্ষীণস্বরে ডাকে, আম্মা ঘুমাতে আসুন। আম্মার ঘুম পাতলা। নিমিষেই চটে যায়। গায়ের ম্যাক্সি আর ওড়না ঠিক করতে করতে তিনি রেবেকার হাতে ভর দিয়ে দাঁড়াতে চেষ্টা করেন। তাঁকে সাবধানে ধরে এনে বিছানায় শুইয়ে দেয়। বাতি নিভিয়ে দেয়। বাইরে থেকে তোশকের নিচে মশারি খুঁজে চলে আসার সময় আম্মা বললেন, আমার বালতি রাখছিস?
রেবেকা নিঃশব্দে বাথরুমে চলে যায়। কল ছেড়ে ছোট একটি নীল বালতিতে অল্প একটু পানি নেয়। তারপর ফিরে এসে খাটের নিচে মাথার কাছে রেখে দেয়। আম্মার এসিডিটির সমস্যা আছে। রাতে অল্প বমি করলে আর বাথরুমে যান না। বালতিতেই ফেলে দেন। সে চলে যাবে এমন সময় আবার আম্মার স্বর ভেসে এলো,
পানির বোতলটা রাখছিস?

একশত দানা আর হাজার দানা দুইটাই রাখছিস?
রেবেকা হালকা নিশ্বাস ফেলে বলে, হাজার দানাটা বসার ঘরে আছে, নিয়ে আসতেছি।
হাজার দানার তসবিহ রাখার পরে তিনি বলেন, কপালে একটু বাম লাগায়ে দে। মাথা চিন চিন করতেছে। রেবেকা ড্রয়ার থেকে বাম নিয়ে এসে অন্ধকারেই মশারির ভেতরে গিয়ে বসে।
মশারির ভেতরে পুরা আয়। মশা ঢুকব তো। আম্মার কণ্ঠে বিরক্তি। সে মশারির ভেতরে পা গুটিয়ে নেয়। তারপর হাতের তর্জনীতে অল্প একটু বাম নিয়ে কপালের চারপাশে ঘড়ির কাটা এবং উলটো ঘড়ির কাঁটার মতো করে লাগিয়ে দেয়। হালকা আরামে আম্মা উহ-আহ শব্দ করেন। বিড়বিড় করে সুরা পড়েন। রেবেকা মিনিট তিনেক কপাল টিপে দিয়ে চলে আসে। আম্মা এখন ঘুমিয়ে যাবেন দ্রুত। আর চিন্তা নেই। বসার ঘর বাদে আর কোথাও আলো জ্বলছে না। আলো-আঁধারির মায়াজালে ডুবে আছে এ বাড়ির বাকিসব বিবর্ণ ঘর। রেবেকা খাবার ঘরের জানালা খুলে দেয়। বাইরের বাতাসে ধুলার ঘ্রাণ। কেমন যেন গুমোট হয়ে আছে চারদিক। প্রচণ্ড ঘামে বুকের মাঝটুকু ভিজে একাকার হয়ে আছে। জানালা দিয়ে আকাশের দিকে তাকায় সে। বড় বড় সাদা মেঘ জাহাজের মতো ভেসে যাচ্ছে আকাশে। এত এত মেঘ, অথচ কোনো বাতাস নেই কেন? আজ কি তা হলে মাঝরাতে ঝড়-বৃষ্টি হবে? চাঁদ কি উঠেছে? দেখা যায় না। তবু কেমন যেন একটা হালকা অপার্থিব আলো চারপাশে। জানালা গলে সেই হালকা আলো মেঝেতে গড়িয়ে পড়ে আলো-অন্ধকারের ছায়া মিলিয়ে কেমন যেন একটা নকশা হয়ে যায়। যেন একটা অচেনা ফুল, এখনই সুবাস ছড়াবে।
রেবেকা পায়ে পায়ে হেঁটে রান্নাঘরে যায়, চম্পার মা বিছানা করে শুয়ে পড়েছে। লম্বা আর গভীর নিশ্বাস ফেলছে। বেচারিকে খুব ভোরে উঠতে হবে। তারপর চার বাড়ি ছুটা কাজ করতে হবে। এভাবেই চলে সপ্তাহের ছয়দিন। সাত নম্বর দিনে শুধু সে আধাবেলা কাজ করে বাকি দিন বিশ্রাম নিতে পারে। কষ্টের জীবন। রেবেকা রান্নাঘর থেকে খাবার ঘরে এসে শেষপ্রান্তে রাখা বেসিনের কল ছেড়ে দেয়। বড় বড় পানির ঝাঁপটা দিয়ে মুখ ধুতে থাকে। ঠান্ডা পানির প্রলেপ এসে জলরঙের মতো ক্লান্তি সরিয়ে দেয়। ভাগ্যিস ছাদের পানির ট্যাঙ্কটা এমন জায়গায় আছে যেখানে পাশের বাড়ির দেয়াল আর মস্তবড় বটগাছের জন্য রোদ পড়ে না। সে জন্যই পানি ঠান্ডা থাকে। তা না হলে এই পানিও উত্তপ্ত হয়ে যেত।
হঠাৎ চারপাশ কেমন যেন নিশ্চুপ হয়ে যায়। রেবেকা ভেজা মুখ তোয়ালে দিয়ে মোছে না। ভেজা রেখেই কল বন্ধ করে দেয়। বসার ঘরে আলো জ্বলছে। আর থেকে থেকে ফিসফাস কথার শব্দ আসে। পায়ে পায়ে হেঁটে যায় সে, গিয়ে দেখে রাবিতা কানে ইয়ারফোন দিয়ে কারো সাথে কথা বলতে বলতে হাসছে। তাকে দেখেই অপ্রস্তুত হয়ে বলে, ইলেক্ট্রিসিটি চলে গেছে। এই জন্য তোমার ঘর থেকে এ ঘরে এলাম। কালকে একটা কুইজ আছে বলে টিনার সাথে কথা বলছি।
রেবেকা কিছু বলতে গিয়েও বলে না। এ বাসায় শুধু দুইটি ঘরে আইপিএস আছে। বসার ঘরে আর খাবার ঘরে। বাকি কোনো ঘরে নেই। আম্মার ঘরে শুধুই ফ্যান চলে। বাতি নেই। লোডশেডিং হলে তাই বাকিসব ঘরগুলো জমাট অন্ধকারে ডুবে থাকে। রান্নাঘরে আছে একটা চার্জার। যা চম্পার মার কাছেই থাকে। খাবার ঘরের বাতিটা আজকাল প্রায়ই টিমটিম করে জ্বলে-নেভে। তাই এমন অবস্থায় বসার ঘরই সম্বল। রাবিতাকে দেখে যদিও মনে হয় না টিনার সাথে কথা বলছে। কিন্তু তার ইচ্ছে করে না আগ বাড়িয়ে খতিয়ে দেখতে। জটিলতা বাড়িয়ে লাভ কী? পাশের বাড়ি থেকে ছোট্ট শিশুর কান্নার শব্দ ভেসে আসে। এতরাতে জেগে আছে কেন কে জানে? নাকি ঘুম ভেঙে গেছে?
রাতের খাবার খাওয়া হয়নি। পেটের ভেতর খিদে আছে কিন্তু কিছুই খেতে ইচ্ছে করছে না। এরচেয়ে গোসল করে ফেলা যাক। নিজের ঘরে গিয়ে অন্ধকারে হাতড়ে হাতড়ে কাপড়ের ড্রয়ার খোলে। কোনোমতে আন্দাজ করে একটা আরামদায়ক কামিজ-সালোয়ার বের করে নেয়। কাপড় ও তোয়ালে নিয়ে বসার ঘরের পাশ দিয়ে যাওয়ার সময় আবার রাবিতার হাসির শব্দ ভেসে আসে। রেবেকা ঘরে উঁকি দেয়। রাবিতা কান থেকে ইয়ারফোন সরিয়ে বলে, কিছু বলবে?
আমি গোসল করতে যাচ্ছি। আম্মার যদি ঘুম ভেঙে যায়, যদি আমাকে ডাকে, তুই খবর নিস।
কথা শুনে রাবিতা কোনো উত্তর না দিয়ে ঘাড় বাঁকা করে কেমন যেন একটা ভঙ্গি করে। বাড়ির পাশ দিয়ে একটা বড় মাইক্রোবাস যাওয়ার জন্য মোড় নেয়। তার তীব্র হেডলাইটের আলো বাসার ভেতর চলে আসে। আধখানা একটা মোমবাতি জ্বালায় রেবেকা। তারপর বাথরুমে চলে যায়। পাঁচ টাকা দামের দুর্বল মোম। বারকয়েক চেষ্টা করার পরেও বেসিনের পাশে আটকে রাখা যায় না। বাধ্য হয়ে ব্রাশ-পেস্টের ঝুড়ির মধ্যে কোনোরকমে মোমটাকে আটকে রাখে। অদ্ভুত এক মরা আলোয় ভরে ওঠে স্যাঁতসেঁতে বাথরুমটা। সে জানে অল্প কিছুক্ষণের মধ্যেই আম্মার ঘুম ভেঙে যেতে পারে। তারপর তিনি রাবিতাকে না ডেকে তাকেই ডাকবেন। রাৰিতা সেই ডাক শুনেও না শোনার ভান করে বসে থাকবে। এক পর্যায়ে আম্মা রাতের সব নৈঃশব্দ্য খান খান করে জোরে জোরে ডাকবেন এবং কারো সাড়া পেলেই গালাগালি শুরু করবেন। তাকে দ্রুত গোসল সারতে হবে। একবার যদি আম্মা জেগে ঠিকমতো সাড়া না পান, এ নিয়ে উনি বাকি রাত কথা বাড়াবেন। এক সময় হয়তো এটাই বলবেন, সে তখন মশারির ভেতরে পুরোপুরি বসেনি বলে মশা ঢুকেছে। সে জন্যই উনি ঘুমাতে পারেননি। উনি আগেই জানতেন রেবেকা মায়ের জন্য যত্ন নিয়ে বিছানা গোছায় না। আসলে আম্মা আগের-পরের সবকিছুর সাথে যোগসূত্র জুড়ে দিতে সক্ষম। হয়তো চম্পার মা একটা গ্লাস ভেঙে ফেলল। উনি সাথে সাথেই বলবেন, একটা দুর্ঘটনা ঘটবে আজ। সারাদিন মন্দ কিছু না ঘটলে দেখা যাবে রাতে উনি নিজেই খাটে বসতে গিয়ে কাঠে ধাক্কা খেয়ে কোমরে ব্যথা পেয়েছেন। সে ঘটনা নিয়েই চম্পার মাকে আর গ্লাস ভাঙার ঘটনা নিয়ে শাপশাপান্ত করবেন। আম্মার খাটটা তুলনামূলকভাবে বেশ উঁচু, সেকেলে একটা খাট। নানাভাইয়ের বানিয়ে দেওয়া। বহুদিন সে বলেছে খাট বদল করে তাদের ঘরেরটা নিতে। আম্মা রাজি হননি। সেই খাটই উনি রাখবেন। দুর্ঘটনা ঘটাতে ইচ্ছে হলে বার বার উঠতে গিয়ে হাঁটুতে বা কোমরে ব্যথা পাবেন তবু নিজের জেদ ছাড়বেন না।
রেবেকা মগভর্তি পানি নিয়ে ঝুপ ঝুপ করে মাথায় ঢালতে থাকে। ঝরনা ছাড়তে পারলে ভালো হতো। কিন্তু ঝরনাটা আগের মতো ভালো নেই। বেশি পানি বের হয় না। অল্প অল্প করে পানি পড়ে। গোসল করে শান্তি পাওয়া যায় না। ঠিক করাবে করাবে ভেবেও করা হয়নি। গরমে, উত্তাপে ডুবে থাকা শরীরে ঠান্ডা পানি আলোড়ন সৃষ্টি করে। প্রশান্তি ছড়িয়ে যায়। হঠাৎ টুং করে শব্দ হয় বাইরে। কলিংবেল বাজল কি? নাকি শোনার ভুল? নাকি পাশের বাড়ির বেড়ালটা আবার এসে কিছু ফেলে দিয়েছে। আর পারা গেল না। দ্রুত অল্প কিছু পানি ঢেলে পোশাক বদলে রেবেকা বের হয়ে এলো। বসার ঘর বাদে এখনও সারাবাড়ি অন্ধকার। তোয়ালেতে ভেজা চুল জড়িয়ে সে আম্মার ঘরে যায়। আম্মার বিছানা থেকে হালকা নিশ্বাসের শব্দ আসছে। নিশ্চিন্ত হয়। এই মানুষটা জেগে থাকলে কেন যেন পৃথিবীটাকে খুব ভারী মনে হয়, মনে হয় যেন একটা ভীত হরিণ এসে তার বুকের মধ্যে প্রাণপণে আশ্রয় খুঁজছে। অচিন বনের মতো শূন্যতা কাজ করে মনে। আম্মা কী চান আসলে? রোকেয়া আপার মতো সেও যদি স্বামীর মার খেয়ে খেয়ে শ্বশুরবাড়িতে পড়ে থাকত তা হলে কী উনি খুব আনন্দিত হতেন? আপোস করলে সবাই ভালো, আর আপোস করতে না পারলেই খারাপ? রোকেয়া আপা তো স্কুলে শিক্ষকতা করে, শিশুদের নীতিবাক্য শেখায় তারপর মাস শেষে সবটুকু বেতন তুলে দেয় স্বামীর কাছে। শ্বশুরবাড়ির নানা অপবাদ শোনে, ঝগড়া হলে স্বামীর মার খায় তবু পড়ে থাকে সেখানে। আম্মাকে দেখতে আসতে পারে না প্রায় বছর তিনেক হলো। অথচ এখান থেকে খুলনার দূরত্ব কত? বছর তিনেকের ব্যবধান হওয়ার মতো কি? তবু প্রথম সন্তান রোকেয়া উনার দৃষ্টিতে ভালো। নামের মতোই মহান নারী। যে নারী সংসারের মর্ম বোঝে। পরিবার নামের ফুলবাগানে যে ভেতরে ভেতরে রক্তাক্ত গোলাপ হয়ে গেলেও বাইরে স্নিগ্ধ হলুদ-সাদা ফুল হয়ে সুবাস ছড়ায়।
রোকেয়া আপার নামটা আব্বার দেওয়া। নারী জাগরণের অগ্রদূত বেগম রোকেয়া সাখাওয়াত হোসেনের নামে। তার নামটিও আব্বারই দেওয়া। তবে কোনো মহান ব্যক্তিত্বের সাথে মিলিয়ে নয়, বরং শুধুই বড় আপার নামের সাথে নাম মিলিয়ে। একমাত্র রাবিতার নাম আম্মা দিয়েছিলেন। স্কুল পেরিয়ে অবশ্য সে নিজের নামের সাথে মিলিয়ে বিখ্যাত চরিত্র খুঁজে পেয়েছিল। আলফ্রেড হিচককের সিনেমার চরিত্র, রেবেকা। যদিও বাসার কাউকে সেটা বলতে পারেনি। বড় আপার মতো কখনো হতে চায়নি সে। হতে পারবেও না। আর তাই তো মহসিন যেদিন প্রথম গায়ে হাত তুলল সেদিনই সে বাড়ি ছেড়ে চলে আসতে চেয়েছিল। তারপর বাধা পেয়ে থেকে গিয়েছিল। সারারাত বসে ছিল বারান্দায়। পতঙ্গের মতো সেঁটে ছিল দেয়ালের সাথে। নিজের নিশ্বাসে নিজেকেই বার বার ছুরিকাঘাত করছিল। মাছের মতো নিষ্পলক হয়ে যাচ্ছিল সময়। কাটছিলই না। এভাবে আরও কিছুদিন গেল। এরপরের বার অবশ্য সরাসরি গায়ে হাত তোলা ছিল না। তুমুল ঝগড়ার মাঝে একটা আচমকা ধাক্কা এসেছিল অপরজনের থেকে। রেবেকা তাল সামলাতে পারেনি। হুমড়ি খেয়ে পড়েছিল শক্ত মেঝেতে। এরপর শুরু হলো, সন্দেহ সন্দেহ খেলা। যাদের হারিয়ে যাওয়ার আশঙ্কা থেকে যায় তারা কি আর কোনো কিছুতে থামে? সেই সন্দেহ সন্দেহ খেলায় তাই মহসিন নিজেই পরাজিত হলো। এক গোপন বাক্স থেকে বের হলো ছবি, হোটেলের টিকেট। সেদিন প্রশ্ন তুলতেই মহসিন পালটা আক্রমণ করেছিল। একটা চড় সশব্দে। এড়াতে পারেনি রেবেকা। তবে নিজেও আর চুপ করে থাকেনি। কোনো এক বিচিত্র উপায়ে সারা শরীরে সেদিন। ওর আগুন জ্বলে উঠেছিল। যেন সে একটা মশাল কিংবা বারুদ, জ্বলছিল সে নিয়ত। ঠিক কতগুলো আঘাত মহসিনকে করতে পেরেছিল মনে নেই ঠিক। কিন্তু এটা দিব্যি মনে আছে স্তম্ভিত মহসিন আঘাত করা তো দূরের কথা, বাধা দিতে পর্যন্ত ভুলে গিয়েছিল। কোনোদিন কল্পনাও করেনি নিজের স্ত্রী এমন করতে পারে। আর রেবেকা? সে তখন থেকে থেকে স্বামীকে আঘাত করছিল আর অচেনা এক পথ খুঁজছিল। ফেরার কিংবা হারিয়ে যাওয়ার। একটা অচিন শাড়ির আঁচল ফেলে চলে এসেছিল সে। যে আঁচলে আর কোনোদিন তার এই সত্তা বাঁধা পড়বে না। আম্মা ঘুমের ঘোরে কাকে যেন বিড়বিড় করে গালি দিলেন। তারপর পাশ ফিরে আবার শুয়ে পড়েন। রেবেকা নিঃসাড় দাঁড়িয়ে রইল। তার বিরুদ্ধে মহসিন ও তার পরিবারের দেওয়া মামলা চলছে। এতে তার নিজের কিছু যায় আসে না কিন্তু এই পরিবারের অনেক চিন্তা। আম্মার ভাষ্যমতে অনেক বড় পাপ আর অন্যায় করে এসেছে সে। অপবাদ তার প্রাপ্য। তার জন্যই পরিবারের পতন ঘটছে। অথচ পতন শুরু হয়েছে বহু আগেই। বেদনার নীল আকাশ ছড়িয়ে পড়েছে বহু বছর থেকেই। রোকেয়া আপাকে যখন পড়া শেষ করতে না দিয়েই বিয়ে দেওয়া হলো। যখন তাকে মেডিকেলের ভর্তি কোচিংয়ে না দিয়ে বিউটি পার্লারের কাজ শিখতে পাঠানো হলো। উপার্জন বাড়াতে হলে শিক্ষা বাড়াতে হয় এই জ্ঞানটুকু যদি আরও আগে থেকে থাকত তাদের, তাহলে হয়তো সময়টা অন্যরকম হতো। এই ছায়াঘেরা পুরোনো বাড়ি, একলা চাঁদ, মলিন জীবন, মরচে পড়া জীবনের হাহাকার শুনতে হতো না। যেমন চম্পার মাকে বেতন দেওয়া হয় না বহুদিন। দেওয়ার মতো সামর্থ্য নেই। তাই সে থাকা আর খাওয়ার বিনিময়ে রয়েছে। বাইরে চারটি বাড়িতে ছুটা কাজ করে উপার্জন করে, এরপর গ্রামে টাকা পাঠায়। থাকা-খাওয়ার বিনিময়ে এ বাড়ির অল্প কিছু কাজ করে দেয়। যেটুকু না করলেও চলে। সে চলে যেতে পারে, তাকে রাখার মতো এ বাড়ির অবস্থা চলে গেছে বহু আগেই। আব্বার নীরব মৃত্যুর পরেই। তবু কী এক অচেনা মায়ায় মানুষটা পড়ে আছে। মাসের শেষে যখন বাজার থাকে না ঘরে, রাবিতার কলেজের বেতন দেওয়ার সময় চলে আসে, বাড়ির গ্যাস, পানি, আলোর বিল বাকি পড়ে, তখন মাঝে মাঝে আম্মা হুট করে অবুঝের মতো বড় মাছ কিংবা শিং মাছের সাথে তিতাশাকের ঝোল খেতে চান। রেবেকার তখন দুচোখে পৃথিবী তলিয়ে যায়। ঝড়ে দুলে ওঠা ঝাউবনের মতো হাহাকার ওঠে অন্তরে। অতি সন্তর্পণে তখন চম্পার মা কাজ শেষে সন্ধ্যা করে বাড়ি ফেরার পথে বাজার থেকে অল্প কিছু শিং মাছ কেনে। দূরের মিয়াবাড়ির বাগানে গিয়ে মুঠোভরে তিতাশাক নিয়ে আসে। তারপর কাউকে কিছু না জানিয়ে বেঁধে ফেলে। রেবেকা জানে না এই অনুভূতির নাম কী? কৃতজ্ঞতা, করুণা নাকি ভালোবাসা। তবে শেষের শব্দটাই বিশ্বাস করতে ইচ্ছে করে। যদিও রাবিতা বলে, এই সময়ে একঘরের ভাড়ার যা দাম, তার কিছুই তো খরচ করতে হয় না এই মহিলাকে। সেই সাথে একবেলার খাওয়া আর নিরাপত্তা পাচ্ছে। এই সুবিধা পাবে কোথায়?
রেবেকা পা টিপে টিপে আম্মার ঘর থেকে চলে আসে। কেন যেন তার মনে হয় মহসিনের প্রতারণা বা আঘাতও তাকে অতটা দুর্বল করতে পারেনি যতটা তার আম্মা বা রাবিতার সামনে গেলে লাগে। কেন এমন হয়? কাছের মানুষদের কাছেই নাজুক আর একলা হয়ে যেতে হয়! খুট খুট করে শব্দ হয় আবার কোথাও। বিদ্যুৎ আসেনি এখনও। ভেজা ভোয়ালেটা খাবার টেবিলের চেয়ারের ওপর মেলে দিয়ে রেবেকা মূল দরজার কাছে চলে আসে। দরজায় আবার হালকা খুট খুট শব্দ হচ্ছে।
কে?
আমি চাপা স্বর ভেসে আসে।
আমি কে?
আপা, দরজা খোল। রেবেকা দরজা খুলে দেয়। বসার ঘর থেকে রাবিতা ছুটে আসে। বাইরে একরাশ অন্ধকারের মাঝে খোঁচা খোঁচা দাড়ি-গোঁফ নিয়ে দাঁড়িয়ে আছে রক্তিম। রাবিতা দাদা বলে রক্তিমের ওপর ঝাঁপিয়ে পড়ে। রক্তিম ঘরের বাইরে দাঁড়িয়েই রাবিতাকে এক হাতে শক্ত করে আগলে রাখে আর রেবেকার দিকে তাকিয়ে বলে, ভালো আছিস?
বুকের মধ্যে মেঘের গুরুগুরু আর চোখের পাতায় বিষাদ নিয়ে রেবেকা খোলা দরজার এক পাশে সরে যায়। এই গুমোট, বন্ধ আবহাওয়ায় কোত্থেকে যেন মিষ্টি বাতাস বয়ে যায়। রাতের আকাশকে ঘুলঘুলি বানিয়ে চকমকে কিছু তারা কৌতূহল ভরে উঁকি দেয় যেন। রেবেকার দৃষ্টি ঝাপসা হয়ে আসে।
এখনও লোডশেডিং বাড়ি ছেড়ে যায়নি। তাই বসার ঘরের সেন্টার টেবিলে খাবারগুলো রাখতে হয়। আয়োজন খুব বেশি না। ছোট ছোট বাটিতে সবজি ভাজি, দুটুকরা মুরগির মাংস, ডিমের তরকারি আর ভাত। রেবেকা মনে মনে নিজেকে ধন্যবাদ দেয়। ভাগ্যিস রাতে সে খায়নি। তাই তো এখন খাবারগুলো দেওয়া গেল। রক্তিম আসায় চম্পার মা মধ্যরাতে বিছানা গুটিয়ে আম্মার ঘরে ঘুমাতে যায়। অন্য রাত হলে আম্মা এর মাঝে দু-তিনবার জেগে যেতেন। আজ কী হলো কে জানে, এখনও ঘুমাচ্ছেন। রক্তিম হাত-মুখ ধুয়ে খেতে বসে। ফর্সা চামড়া রোদে পুড়ে তামাটে হয়েছিল বহু আগেই। এখন সেই তামাটে রঙের ওপরেও কালচে প্রলেপ পড়ে আছে। গা-ভর্তি তামাকের চাপা গন্ধ। একটা চেকশার্ট আর জিনস পরে আছে। চুলগুলো পেছন দিয়ে সুন্দর করে কাটা। সামনে ঈষৎ এলোমেলো। ভাত খাচ্ছে বড় বড় লোকমা নিয়ে। রাবিতা পাশে বসে বক বক করে যাচ্ছে কলেজে কী হয়েছে, এবার কোথায় ওদেরকে পিকনিকে নেওয়া হবে, কোন পরীক্ষায় সবচেয়ে বাজে গার্ড পড়ে, তার বান্ধবী নতুন কোন ফোন কিনেছে এসব। এত কথা তার সাথে কখনো বলে না রাবিতা। অথচ আজ রক্তিমকে দেখে যেন গল্পের পসরা সাজিয়ে বসেছে। খেতে খেতে রক্তিম বলে, আমাকে একটু চা বানিয়ে দিবি?
রাবিতা ছুটে রান্নাঘরে চলে যায়। রেবেকা আড়চোখে দেখে মুঠোফোন আর ইয়ারফোনটা নিমিষেই কী অবহেলায় ফেলে চলে গেল রাবিতা। অথচ সে হাজার বলেও এই কাজ করাতে পারত না ওকে দিয়ে।
আপা বসবি না একটু? কতক্ষণ থেকে দাঁড়িয়েই আছিস।
রেবেকা মুখোমুখি চেয়ারে বসে।
আমার ওপর অনেক রাগ করে আছিস?
তুই কিংবা তোরা কি আমার ওপর রাগ করে আছিস? পালটা প্রশ্ন ছুঁড়ে দেয় রেবেকা।
আর কারও কথা জানি না। তবে আমি রাগ করে নেই। কেন থাকব?
তোরা কি আসলেও বিশ্বাস করিস আমি মহসিনকে ছুরি মেরে আহত করে ও বাড়ি থেকে চলে এসেছি?
আমি বিশ্বাস করি না। কোনোদিন করব না। যদিও-বা করি, ভাবব তুই নিজেকে বাঁচাতেই এমন করেছিলি। আম্মার কথা বা আত্মীয়দের কথায় কান দিস না। চলে এসে ভালো করেছিস। আমি তো বাসায় থাকি না। আম্মা অসুস্থ, রাবিতার বাড়ন্ত সময়। কে দেখত এসব?
কবে থেকে আবার বাসায় থাকবি তুই? এমন জীবন কি হওয়ার কথা ছিল তোর?
খাওয়া থামিয়ে কিছুটা চুপ করে থাকে রক্তিম। তারপর প্লেটের অবশিষ্ট খাবারটুকু নিঃশব্দে খেয়ে নেয়। শূন্য থালায় আঁকিবুকি কাটতে কাটতে হঠাৎ কিছুটা আনমনা হয়ে বলে, এমন জীবন কি আমাদের কারো হওয়ার কথা ছিল, বল?
রেবেকা ভেতরে ভেতরে অলিখিত এক পথের রেখা খুঁজতে থাকে। হয়তো কিছুটা ভাঙতেও থাকে। তার মনে হয় এই কথার উত্তর দেওয়ার চেয়ে নিঃশব্দে দরজার হুড়কো খুলে হাট খোলা দরজা রেখে অনেক দূরে কোথাও হারিয়ে গেলে ভালো হতো। কিংবা কোনো জলাশয়ের মাঝে নেমে শরীর ডুবিয়ে তলিয়ে গেলে হয়তো আরও ভালো হতো।
কী হলো আপা? কথা বলবি না? তোকে কিন্তু আমি বলিনি, যেদিন শুনেছি তুই চলে এসেছিস আমি মনে মনে প্রচণ্ড খুশি হয়েছি। মনে হয়েছে যা আমি তোকে বলতে চেয়েছিলাম, তুই তাই করেছিস। এটুকু বলেই রক্তিম চুপ করে যায়। চুপ করে থাকে রেবেকাও। একটা নিঝুম ঘ্রাণ ছড়িয়ে পড়ে চারপাশে। রান্নাঘর থেকে শুধু চায়ের কেতলির তপ্ত পানির শো শো বাতাস আর রাবিতার গুনগুন করা গানের শব্দ ভেসে আসে।
আম্মার খুব ছেলে সন্তানের শখ ছিল। দুটো মেয়ের পর যখন এক পড়ন্ত বিকেলে টকটকে লাল সূর্যের মতো রক্তিম জন্ম নিল, আর তারস্বরে কাঁদতে কাঁদতে বাড়ি মাথায় তুলে ফেলল সেদিনের মতো আনন্দের দিন এ বাড়িতে খুব কমই এসেছে। এমনকি রাবিতার জন্য আরেকটি পুত্র সন্তানের প্রত্যাশাতেই হয়েছিল। সে কারণেই হয়তো তার জন্মের পর আশপাশের বাসায় মিষ্টি পর্যন্ত বিলানো হয়নি। এমনকি আকিকাও হয়নি ঠিকমতো। সব ভাই-বোনের মধ্যে রক্তিম ছিল আদুরে ও কোমল। এত কোমল তাদের মধ্যে আর কেউই ছিল না। রোকেয়া পর্যন্ত ছিল বেশি সচেতন। এত মার খেয়ে শুধু সংসার ও সন্তানের জন্য সে থেকে যায়নি। বরং এখানে ফিরে এলে যে অনিশ্চয়তার জীবন শুরু হবে সেই ভীতিটুকুই তার স্বামীর বাড়িতে রয়ে যাওয়ার শক্ত কারণ। রক্তিম সেখানে শিশুকাল থেকেই খুব
স্পর্শকাতর। পাড়ার নেড়ি কুকুর মরে গেলে সে দাওয়ায় বসে ভরদুপুর থেকে বিকেল পর্যন্ত কাঁদত। সেই রক্তিমের মতো একজন কীভাবে যে বিশ্ববিদ্যালয়ে উঠে সব ভুলে রাজনীতি শুরু করে দিল কে জানে। এরপর শুধু দল আর দল, মিটিং, আচ্ছা, সম্মেলন, আরও কতকিছু। রেবেকার মাঝে মাঝে জানতে ইচ্ছে করে রক্তিম এসবের কী বোঝে? ওর চেয়ে বছর তিনেকের বড় হয়েও তো আজ পর্যন্ত বুঝতে পারল না সে।
আপা, চাকরির খবর আছে কোনো?
গত সপ্তাহে একটা ইন্টারভিউ ছিল। এখনও আর কিছু বলেনি। দেখি কী হয়।
সব জায়গাতেই আসলে নেটওয়ার্ক লাগে রে। এবারের নির্বাচনটা যাক। আশা করছি তোর চাকরির জন্য কোথাও বলতে পারব।
তোর সুপারিশ লাগবে না আমার।
আমি নিজে করব কে বলল? এখনও সে সময় আসেনি আমার। বলব এক বড় ভাইকে। একটা প্রাইভেট ব্যাংকের এমডি উনি। একসময় তুমুল দল করতেন। এখনও করেন তবে প্রকাশ্যে আসেন কম। উনাকে বললে একটা ব্যবস্থা হবেই। এরপর যখন আমার নিজের অবস্থানটুকুও শক্ত হবে। তখন আর পেছনে ফিরে তাকাতে হবে না।
কবে শেষ হবে তোর এসব? কবে নিয়মিত বাড়ি থাকবি তুই? যেভাবে আছিস এটাকে কি থাকা বলে?
আর অল্প কটা দিন। সময় বদলে যাবে। সামনেই তো নির্বাচন। দলটা ক্ষমতায় এলেই এতদিনের শ্রম সার্থক হবে।
তোদের দল নিয়ে লোকে নানা কথা বলে। ভালো কথা তো কমই শুনি।
সব দল নিয়েই ভালোমন্দ কথা থাকে। আমি এখন যাদের সাথে কাজ করছি তারা খুবই ভালো আপা। দেশ নিয়ে কিছু স্বপ্ন আছে, পরিকল্পনা আছে। অন্যদের মতো শুধুই নিজেদের উদরপূর্তি করার পরিকল্পনা করছে না এরা। দেখবি ভালো কিছু হবেই।
রক্তিম হাত ধুতে খাবার ঘরে চলে যায়। বাতি জ্বালাতে চেষ্টা করে। বাতি টিম টিম করে জ্বলতে-নিভতে থাকে। টিউব লাইট না কিনলেও একটা একশ ওয়াটের বাতি লাগানো উচিত। নাহ! কালই লাগাবে। রাবিতা একটা বড় মগে চা নিয়ে আসে। এত রাত হয়েছে অথচ চোখে মুখে কোনো ঘুম নেই। বরং আনন্দের আভা ছড়িয়ে আছে।
চা খাবি রাবিতা?
খাব দাদা। আমার চাটুকু কেতলিতে আছে। তুমি মগটা নাও। আমি কাপে করে নিজের জন্য আনছি।
আপার জন্য চা আনিসনি? রক্তিমের প্রশ্ন শুনে রাবিতা কিঞ্চিত থমকায়। অপ্রস্তুত হয়ে বলে, সে তো বলেনি।
রাবেয়া গতিহীন স্বরে আলতো করে বলে, লাগবে না। এখন খেলে রাতে ঘুম হবে না।
এ্যাই, দৌড় দিয়ে একটা কাপ নিয়ে আয় তো রান্নাঘর থেকে। আপা তুই আমার থেকে নিস।
রাবিতা রান্নাঘরে চলে যায়। আগের মতো আর অত গরম লাগছে না। বসার ঘরের দুর্বল পাখাটা দিয়েই কাজ চালানো যাচ্ছে। কিন্তু চা খেলেই হয়তো আবার গরম লাগবে। রক্তিমকে কি আজ রাতটা তাদের ঘরে থাকতে বলা উচিত? ড্রয়িংরুমের খাটটা সে রাগ করে নামিয়ে ফেলেছিল কিছুদিন আগে। পাতলা তোশকটা ঠিকই দু-ভাজ করে সুন্দর চাদর দিয়ে বিছানো আছে কিন্তু খাট নেই। পা লম্বা করে আরাম করে শোয়া যাবে না।
রক্তিম, আমাদের ঘরে গিয়ে খাটের ওপর আরাম করে বসবি? অবশ্য ও ঘরে আইপিএস নেই। জানালা খুলে দিলে বাতাস পাবি হয়তো। চাইলে এখানেও বসতে পারিস। ঘুমানোর সময় ও ঘরে চলে যাস। বসার ঘরে আমি আর রাবিতা ঘুমাব।
আনমনা হয়ে কী যেন ভাবে রক্তিম। তারপর বলে, চল ও ঘরে গিয়ে বসি। খাটে পা তুলে বসে, চা খেতে খেতে তিনজন গল্প করব।
রেবেকাদের ঘরের জানালাটা বেশ বড়। বলা যায় ঘরের একটা দেয়ালের পুরোটা জুড়েই জানালা। কেন এমন বিচিত্রভাবে এই ঘরের নকশা করা হয়েছিল কে জানে। অনেকটুকু আকাশ দেখা যায়। তবে বৃষ্টি এলে পুরোনো জানালা বন্ধ থাকলেও কাঁচের পাশ গলে বিছানায় পানি ঝরতে থাকে। সব জানালা খুলে দিয়ে হালকা অন্ধকারে ওরা তিনজন খাটে এসে বসে। রক্তিম জানালার কাছে চলে যায়। এরপর হালকা স্বরে বলে, একটা সিগারেট খেতে হবে। তোরা অনুমতি দিলে এখানেই খাব। নইলে বাইরে থেকে খেয়ে আসি। খাওয়ার পর অন্তত একটা না খেলে হয় না।
দাদা, এখানেই খাও। যেতে হবে না কোথাও। অন্ধকারে দেখা তো যাবে না। রাবিতা কলকল করে বলে ওঠে।
খা এখানেই। শান্তস্বরে বলে রেবেকা। তারপর নিঃশব্দে নেমে গিয়ে ঘরের দরজা টেনে দেয় যেন আম্মার ঘরে ঘ্রাণ না যায়। অন্ধকারে ঘরটাকে বড় অচেনা লাগে। সিগারেটের পোড়া ঘ্রাণ আর জোনাকপোকার মতো ছোট্ট আগুনের ওঠানামা দেখতে দেখতে বিষণ্ণতার ভাজ খুলে ফেলে রেবেকা। ইচ্ছে করে রক্তিমকে বলে কাপড় বদলে ঘুমাতে যা। কিংবা জিজ্ঞেস করে এভাবে রাতের পর রাত বাইরে থেকে কীভাবে বাঁচিস। কিছুই বলা হয় না। মনে পড়ে একটা শিমপাতার রঙের ফতুয়া ছিল রক্তিমের। পরলে এত সুন্দর লাগত। কতদিন হয়ে গিয়েছে ওর কাপড়গুলো আলমারি-বন্দি হয়ে আছে। মাঝে মধ্যে এসে ও কিছু নিয়ে যায়। এভাবেই চলছে। বাইরে থেকে হু হু করে বাতাস আসে। অনেক শীতল নয়, আবার খুব উষ্ণও নয়। হালকা ঠান্ডা, ভালো লাগে। রাবিতা থেকে থেকে হালকা শব্দ করে চায়ের কাপে চুমুক দেয়। ওরা তিন ভাই-বোনই কোনো অজ্ঞাত কারণে চুপ করে থাকে। রোকেয়ার কথা মনে পড়ে। সে এখন কী করছে? গভীর ঘুমে তলিয়ে আছে নাকি বিনিদ্র রাত কাটাচ্ছে? আগে রেবেকাদের এই ঘরের পেছনে ছোট্ট লেকের মতো ছিল। ছোট ছোট মাছ পাওয়া যেত। আর সবুজ কচুরিপানায় ছেয়ে থাকত পানি। সেই পানিতে যখন কচুরিপানার ফুল ফুটত তখন মনে হতো পৃথিবীর সব রূপবতী পরি এসে ভর করেছে এখানে। মাঝে মাঝে দু-একটা শাপলা ফুটত। সাদা আর গোলাপি। বাতাসের কারুকাজে কাঁপত তির তির করে। এত ভালো লাগত।
রাবিতা উশখুশ করছে। মনে হচ্ছে রেবেকা চলে গেলে তার আনন্দ লাগবে। দাদার সাথে গল্প করতে পারবে। এমন নিশ্চুপ সময় তার ভালো লাগছে না। রেবেকা কী বলবে ভেবে পায় না। চুপ করে থাকে। মনে মনে ভাবে আজ রাতে কেন আম্মার বার বার ঘুম ভাঙছে না?
আমি আর আধ ঘণ্টা পর চলে যাব আপা। অন্ধকার থেকে হুট করে কিছু শব্দ ছড়িয়ে দেয় রক্তিম। ভেতরে ভেতরে চমকে যায় রেবেকা। রাতটুকুও থাকবে ্না ও?
না দাদা, আজকে রাতে থাকতেই হবে। আমরা সারা রাত গল্প করব। রাবিতা একগুঁয়ে স্বরে বলে ওঠে।
আজ নয় রে। সামনে বেশ কিছু জরুরি কাজ আছে। মাত্র মাস দুয়েক ব্যস্ত থাকব। এরপর আমি বেশ সময় পাব বাড়িতে থাকার। তখন দেখবি প্রতিরাতেই গল্পের আসর বসাব। লুডো খেলব, সিনেমা দেখব। খুব আড্ডা দেব।
রাবিতা ঠিকমতো কথা শেষ করতে দিল না। আধ ঘণ্টা পর চলে যাবে শুনেই নানা কিছু নিয়ে কথা বলতে শুরু করল। রক্তিমও আগ্রহভরে উত্তর দিতে থাকে। রেবেকা ঘর থেকে বের হয়ে আসে। বাকিটুকু সময় রাবিতা নিক গল্প করুক প্রাণভরে। আবদার করুক। আব্বার পরে রক্তিম বাদে আর কাউকে সে সহ্য করতে পারে না, কারও সাথে নিজের মনের কথা বলে না। রক্তিমের মাঝেই সে আব্বাকে খুঁজে নিয়েছে। নিক। যে যেভাবে ভালো থাকে থাকুক। বাড়ির দরজা খুলে সে বাইরে মোড়া পেতে বসে। বাতি নিভে এসেছে আশপাশের সব বাড়িগুলোর। অন্ধকারে কিছুটা নিমগ্ন হতে চায়। আবার কবে আসবে রক্তিম। আবার কত রাত পর মধ্যরাতে দরজায় খুট খুট শব্দ হবে? বুদবুদ করে বাতাসে আবেগ ভাসবে? বিন্দু বিন্দু সুখ এসে ক্ষণিকের জন্য ভর করবে মনে? আবার কবে?
আপা, একা বসে আছিস কেন? সিগারেট আর চা-পাতার মৃদু ঘ্রাণ মাখা রক্তিম এসে কখন দাঁড়িয়েছে টের পায় না সে।।
একাই তো কথা শেষ না করে চুপ হয়ে যায় রেবেকা।
এই খামে হাজার পনের টাকা আছে। হাজার দুয়েক রাবিতার। বাদবাকি সব তুই বুঝে খরচ করিস। আপাতত এই দিতে পারলাম। নির্বাচন শেষ হোক। সময় বদলাবে।
তুই তুই অন্যায় কিছু করছিস না তো? অস্বস্তি নিয়ে বলে রেবেকা।
কী বলিস আপা। আমাকে এমন মনে হয় তোর? ভুল কিছু করলে তোদর মুখোমুখি এভাবে বসে থাকতে কিংবা তাকাতে পারতাম? আজ যাচ্ছি। খুব জলদি আবার আসব।
আম্মার সাথে দেখা করে গেলি না? উনাকে জাগাব?
না, আজ নয়। আমাকে দেখলেই কাঁদবেন খুব। তখন চলে যাওয়াটা আরও কঠিন হবে। তারপর কিছুটা থেমে বলে, শোন, আসলে হাজার তিনেক টাকা আম্মার হাতেও তুলে দিস আমার নামে। বাদবাকি তুই রাখ সংসারের জন্য।
সবটাই দেব উনাকে খুশি হবেন উনি। হালকা ভাঙা ভাঙা স্বরে বলে রেবেকা। রক্তিম চলে যাবে ভেবেই তার মনে হচ্ছে সে পাতালে চলে যাচ্ছে। আকাশ গলে যাচ্ছে বেদনায়। দরজায় রাবিতা এসে দাঁড়িয়েছে। রক্তিম চুপ করে আছে যেন অনুমতি পেলে বিদায় নেবে। পাশের বাসা থেকে বহুক্ষণ পর আবার শিশুকান্নার শব্দ তীক্ষ্ণভাবে ভেসে আসে। শিশুটা কাঁদছে অবিরত। কিছুতেই থামানো যাচ্ছে না। একটা পুরুষ কণ্ঠ তাকে শান্ত করতে চাইছে। না পেরে বাধ্য হয়ে শিশুটিকে কোলে নিয়ে বাড়ির বারান্দায় চলে আসে। কান্নার সাথে সাথে মৃদু ছড়া বলার ছন্দ শুনতে পাওয়া যায়। ওরা তিনজন একই সাথে সেই বারান্দার দিকে তাকিয়ে থাকে।
মধ্যরাতে ভোলা উঠানে উত্তরের বাতাসে অচেনা এক তৃষ্ণার ঘ্রাণ। ক্রমশ তীব্র হচ্ছে


শিকাগো ট্রিবিউনে কাজ করা আমার এক সাংবাদিক বন্ধু ছিল। তার নিমন্ত্রণে সেখানের বিখ্যাত আর্ট মিউজিয়ামের বিশেষ একটা ছবি দেখার সুযোগ পেয়েছিলাম। যে ছবিটি সামনাসামনি দেখব বলে আমি অপেক্ষা করেছি অনেকগুলো বছর। মিউজিয়ামের দেয়ালে টাঙানো শত শত ছবির মধ্যে বিশেষ সেই ছবিটি খুঁজে বের করতে আমার অবশ্য বেশ কষ্ট করতে হলো। ছবিটি দূর থেকে দেখতে বেশ সাদামাটা। মৃদু আলো-ছায়া মেশানো ঘরে একটি পরিবারের পাঁচ সদস্য একসাথে খাচ্ছে রাতের খাবার। একঝলক দেখে কে বিশ্বাস করবে এই ছবিটি নিয়েই বর্তমানে এত তোলপাড় চলছে বড় বড় আর্ট বিশেষজ্ঞদের মাঝে! কে বিশ্বাস করবে এই ছবির প্রকৃত শিল্পী রোমে জেগে থাকা সেইন্ট তেরেসার মতো কোনো দৈব অনুভূতিতে ছুটে গেছে অন্য এক অলৌকিক জগতে! তবে রোম থেকে নয়, বরং বাংলাদেশের এক নির্জন মফস্বল থেকে।
দীর্ঘদিন পর যখন আমার সাংবাদিক বন্ধুর ই-মেইলটা আসে ততদিনে আমার এই আর্টিস্ট বন্ধুটিকে নিয়ে নানারকম কথার প্রচলন শুরু হয়ে গিয়েছে। সেইসব কথা, ধারণা ছড়াতে ছড়াতে হয়ে গেছে আকাশচুম্বী। শেষের দিকে এমন হতো যে ওকে নিয়ে উড়ে আসা বিচ্ছিন্ন কিছু খবর শুনে শুনে আমার নিজেকে প্রবোধ দিতে হতো, আমি যেন নিজের ওপর নিয়ন্ত্রণ না হারাই। কারণ ওকে আমি এককালে চিনতাম নিজের গায়ের ঘ্রাণের মতো করেই সহজভাবে। গম ও আখখেত পেরিয়ে যে নদীর পাশ থেকে আমরা স্কুল থেকে বাড়ি ফিরতাম, সেখানে লেখা হয়ে থাকত আমাদের গল্প আর অদৃশ্য স্মৃতিচারণ। তবে আমি জানতাম, কোনো একদিন এমন সময় আসবে যেদিন সবকিছু আগের মতো করেই থাকবে, শুধু ও থাকবে না। আমার মনে কোথাও না কোথাও এই ধারণাটুকুও ছিল। কারণ ও ছিল একজন ম্যাজিশিয়ান।
যেমন, একদিন দুপুরবেলা আমরা বাড়ি থেকে বেরিয়ে শর্টকাট নিয়ে যখন নদীর পারে যাচ্ছিলাম, গমখেতের চারপাশ তখন রোদের আলো ও উষ্ণতায় রীতিমতো গলে গলে পড়ছে। একটা সুনসান নীরবতার মাঝে থেকে থেকে বাতাসের মৃদু শব্দ। এমন সময় পথের মধ্যে থেমে হঠাৎ করেই ও বলেছিল,
এ্যাই, আমার চোখের দিকে দেখ।
আমি সাথে সাথেই ওর চোখের দিকে তাকিয়েছিলাম। আর অবাক বিস্ময়ে দেখতে পেয়েছিলাম ওর চোখের মণিদুটা কোনো এক গভীর কুয়ার মতো কুচকুচে কালো। তবে চোখের ভেতরের ডিমের খোলসের মতো সাদা অংশটুকুতে আকাশের মতো খণ্ড খণ্ড মেঘ ভাসছে। আমি বিস্মিত হয়ে অস্ফুট একটা শব্দ করতেই ও চোখ বন্ধ করে ফেলল আর সাথে সাথেই মিলিয়ে গেল আকাশটা। ও এমনভাবে নদীর দিকে হাঁটতে শুরু করল যেন কিছুই হয়নি।
আরেকবার বৃষ্টি শেষে স্কুল থেকে ফেরার সময় ও বলল,
আমার কাঁধে কচ্ছপটা দেখতে কেমন লাগছে?
আমি ওর মুখোমুখি দাঁড়িয়ে তখন অবিশ্বাসের সুরে বললাম,
কই কচ্ছপ? তোর পিঠে তো স্কুলব্যাগ।
ভালো করে দেখ। কচ্ছপ।
এবার আমি আস্তে করে শুধু একটা শব্দ ছুঁড়ে দিলাম,
চাপা।
ও শব্দটা শুনেই ভীষণ মর্মাহত হতে মুখ কালো করে ফেলল। তারপর রাস্তার মাঝখানেই পিঠের ব্যাগ নামিয়ে, সেখান থেকে সমস্ত বইখাতা বের করে ব্যাগটা ছুঁড়ে দিল সামনের কাদাপানি ভরা সরু রাস্তায়। আমি দেখতে পেলাম ওর শ্যাওলা সবুজ ব্যাগটার দুপাশে গজিয়ে উঠেছে গোলাকৃতির চারটি পা। সেখানে আর কোনো ব্যাগ নেই, আছে নিষ্প্রভ সবুজ রঙের একটা ছোটখাটো প্রাণী। যে ধীরগতিতে একটু একটু করে এগিয়ে চলে যাচ্ছে ঘাসের ভেতর। আর অন্যদিকে আমার বন্ধুটি বইখাতা বুকে ধরে, ঘাড় হেঁট করে গম্ভীরমুখে হাঁটতে শুরু করেছে বাড়ির দিকে।
ওর এই ম্যাজিকগুলোর কথা আমি কাউকে বলতে পারতাম না। কারণ আমি জানতাম, বললে কেউ বিশ্বাস করবে না। যেমন কেউ বিশ্বাস করতে চায় না যে পাতার বাঁশি বাজালেই দুমুখো সাপ চলে আসে, নেকড়েরাও পোষ মানে, অমাবস্যার রাতে বাঘের দুধ খেলে অমরত্ব পাওয়া যায়, আর ফণীমনসাগাছ মাথার কাছে রাখলে দুঃস্বপ্ন আসে না। আমাদের মফস্বল শহরটা সবকিছুতেই নাকের ফুটার মতো দুটা আলাদা বিতর্ক সৃষ্টি করে উত্তেজনায় ফোঁসফোঁস করতে থাকত। এক দল সব অতিরঞ্জিত করে বিশ্বাস করত আর অন্য দল কিছুই বিশ্বাস করত না। আর বিশ্বাস-অবিশ্বাসের দোলাচলে আমরা হাঁসফাঁস করতাম।
ওর এবং আমার পরিবারের বন্ধুত্ব ছিল বহুবছরের। প্রতিবছর বার্ষিক পরীক্ষার পর আমাদের রেজাল্ট কার্ড নিয়ে পাশাপাশি বসে তুলনা করা হতো কে কত বেশি নম্বর পেয়েছে পরীক্ষায়। বলাবাহুল্য প্রতিবছরই এমন দিনের মুখোমুখি হওয়ার পর ও বাড়ি থেকে বের হয়ে পড়ত। এরপর চুপচাপ বসে থাকত বাগানের এক কোণের শিউলি গাছের নিচে। ওখানেই ওর বড় ভাইকে কবর দেওয়া হয়েছিল। যার মৃত্যুশোক ভুলতে ওর বাবা-মা নিজেদের মৃত সন্তানের নামেই ওকে ডাকতেন। একদিন বিকেলে ওদের বাড়িতে গিয়ে দেখলাম ও মস্তবড় একটা সাদা কাগজে একমনে কী যেন করছে। আমাকে বলল, কবিতা লিখছে। কিন্তু সেই সাদা কাগজে কোনো কবিতা লেখা ছিল না। এমন কিছু সাংকেতিক শব্দ, ইঙ্গিত আর আঁচড় ছিল যা কিছুটা দূর দেখে একটা ছবির মতো মনে হচ্ছিল। একটা গাছ, উঁচু ঢিবি, লতাপাতা, ঘাস আর সম্ভবত আকাশের মতো একটা কিছু। পেন্সিলের অদ্ভুত আঁচড়গুলো দেখে মনে হচ্ছিল কেউ কাকের পালক ছিঁড়ে এনে এনে সমস্ত ক্যানভাস জুড়ে ছড়িয়ে রেখেছে আর এখনই পালকগুলো দিগ্বিদিক হারিয়ে তারস্বরে ডাকতে ডাকতে উড়তে শুরু করবে। ও আমাকে কবিতা দেখিয়ে ফেলার পর উন্মুখ হয়ে আমার মুখের দিকে তাকিয়ে বলেছিল,
কেমন হয়েছে?
উত্তরে আমি ভ্রু কুঁচকে বলেছিলাম, এটা কবিতা হয়নি। কিছুই পড়া যায় না। হাবিজাবি লাগে।
ও তখন কাগজটা ছিঁড়ে কুচিকুচি করে মাটিতে ফেলে এক ছুটে নিজের বাসায় চলে গিয়েছিল। আর পড়ে থাকা কাগজের টুকরোগুলো পিঁপড়ার মতো ছুটে পালিয়েছিল কয়েক মুহূর্তেই। সেদিনের পর আমাদের মধ্যে কিছুটা দুরত্ব চলে এলো। আমাকে দেখলেই ও এড়িয়ে যেত। তবে আমিও গোপনে, সন্তর্পণে ওকে অনুসরণ করে ঠিকই বের করে ফেলেছিলাম যে ও রোজ বিকেলে বাগানের পেছনে ওর ভাইয়ের কবরের পাশে বসে কবিতা লেখে। কিংবা আঁকে। সে যাই হোক। কয়েক বছর পর ওকে অন্য শহরে পাঠানো হলো পড়ালেখা করার জন্য। যেদিন ও চলে যাচ্ছিল আমি দূর থেকে দেখছিলাম। ওর কাঁধের ব্যাগ, ওর শরীরের দীর্ঘ ছায়া নিঃশব্দে পিছু নিয়ে ওর সাথে সাথে চলে যাচ্ছিল। আর কয়েক মিনিটের মধ্যেই আমার মনে হচ্ছিল কেউ আমাকে ইলাস্টিকের মতো টেনে দূরে ছুঁড়ে দিচ্ছে আর আমি নিজের ওপর নিয়ন্ত্রণ হারাচ্ছি। অন্য শহরে পড়তে যাওয়ার কিছুদিন পর ও আমাকে প্রথম চিঠি লিখল। আর সেই চিঠির একদম শেষে লেখা ছিল ইতি ভিক্টর। আমি বুঝতে পেরেছিলাম এটাই এখন ওর নাম। তবে ভিক্টর খুব দীর্ঘ সময় অন্য শহরে থাকেনি। এক বছরের মাঝেই আবার ফিরে এসেছিল। আমার ততদিনে কলেজ শেষ হয়ে বিশ্ববিদ্যালয়জীবন শুরু। টেনেটুনে পড়ছি। বাড়ি থেকে চাপ দিচ্ছে পাস করামাত্রই চাকরি করতে হবে। ভিক্টর ফিরে এসে আবার কলেজ শুরু করল। তবে অল্প কিছুদিনের মাঝেই এক শিক্ষকের মেয়ের সাথে প্রেমে পড়ে তার লেখাপড়া লাটে উঠল। সে নিয়মিত ক্লাস ফাঁকি দিতে শুরু করল। অল্প কদিনের মাঝেই আশপাশের সবাই এ খবর জেনে গেল এবং ওকে
কলেজ থেকে বরখাস্ত করে দেওয়া হলো। ওর বাবা প্রচণ্ড রেগে ওকে বাসা থেকে বের করে দিলেন। ও আমাদের বাসায় থাকল দুদিন। এরপর এক সকালে গায়েব হয়ে গেল। আমাদের বাসায় থাকার দুইটা দিন আমি নানাকিছু বুঝিয়েছিলাম, অন্তত বোঝাতে চেষ্টা করেছিলাম। কিন্তু ও কোনো কথাই শোনেনি। একটা পার্মানেন্ট মার্কার দিয়ে শুধু আমার শোবারঘরের দেয়ালে এক নারীর অস্পষ্ট মুখ এঁকে গিয়েছিল দ্রুত গতিতে। আর মাঝপথে জিজ্ঞেস করেছিল, কেমন হচ্ছে কবিতাটা?
ভিক্টরের পাগলামি দেখে আমার মন দুরুদুরু করছিল। ওর গম্ভীর মুখ আবার পরক্ষণেই দম ফাটানো হাসি কিংবা ছবি আঁকতে আঁকতে অলৌকিক এক আভায় মুখচ্ছবির পরিবর্তন দেখা যেন কোনো সিনেমার দৃশ্যের মতোই রহস্যময় ও মনোরম ছিল। আমাদের বাড়ি থেকে পালিয়ে ও কোথায় গিয়েছিল আমি জানতে পারিনি। ভিক্টরের তেমন বন্ধু ছিলই না, আমরা যখন মাঠে খেলতাম ও মাটিতে ইটের টুকরা দিয়ে আঁকিবুকি করত। একা বসে থাকত বেশিরভাগ সময়। ভিক্টর গায়েব হয়ে যাওয়ার কয়েকমাস পর আমি হুট করে এক সকালে ওর চিঠি পাই। চিঠির সাথে ছিল ওর আঁকা একটা ছবি। পেন্সিল স্কেচ। অল্প কথায় জানিয়েছিল ও অর্থকষ্টে আছে, চাকরি হারিয়ে শ্রমিকদের সাথে কাজ করছে। খামের গায়ে ওর ঠিকানা দেওয়া ছিল, আমি কী মনে করে জমানো টাকা থেকে অল্প কিছু টাকা পাঠালাম ওকে। ভিক্টরের পরের চিঠি যখন পাই সে তখন আবার প্রেমে পড়েছে। অচেনা সেই নারী কতটা সুন্দর তাই ও লিখেছিল নানান উপমা দিয়ে। যেমন একটা লাইনে ও বলেছিল, সেই নারী ঠিক যেন আরেকটা নতুন দিনের মতো সুন্দর।
আমি তখন পড়ালেখা শেষ করতে মরিয়া হয়ে আছি। শুধু কাগজ কিনি, নোট করি, ফটোকপি করি, পড়ি আর জেগে থাকার জন্য কাপের পর কাপ চা পান করে যাই। বাবা রিটায়ারমেন্টে গেছেন, বাড়িতে গুনে গুনে বাজার আসে। কোনো বাড়তি কিছু নেই, নেই কোনো অপচয়। দিনের পর দিন বৈশিষ্ট্যহীন প্রহর পার করতে থাকি। একটা মেয়ের সাথে অল্প কদিনের পরিচয় হয় বিশ্ববিদ্যালয়ে। সামার প্রজেক্টে খণ্ডকালীন কাজ করতে এসেছিল মেয়েটি। তারই বদান্যতায় হাতে উঠে আসে ফেদেরিকো লোরকা আর ফার্নান্দো পেসোয়া। বাড়ির একঘেয়ে পরিবেশ আর ফ্যাকাসে হয়ে থাকা মুখগুলো থেকে বাঁচতে আমি তখন লাইব্রেরি থেকে কবিতার বই হাতে নিয়ে আমার নতুন সঙ্গিনীর সাথে বটতলায় বসে থাকি। আঁধার নেমে আসলে সঙ্গিনী আশ্চর্য কোনো শিল্পকর্মের মতো বিড়বিড় করে ওঠে

এভাবেই লোরকার পরাবাস্তববাদে, পেসোয়ার বুক অব ডিসকোয়ায়েটে আমাদের দিন কেটে যেতে থাকে। আমরা বটতলায় বসে বসে কবিদের হেঁটেরোনিম মুখস্থ করতে থাকি। আর একেক প্রেক্ষাপটে আমি হতে থাকি একেকজন। বাড়িতে একরকম, ক্লাসে একরকম আর সঙ্গিনীর সাথে থাকলে একদম অন্যরকম। এইসব দিনে আমার ভিক্টরকে বলতে গেলে প্রায় মনেই পড়ে না। হয়তো আরও বহুদিন মনে পড়ত না, কিন্তু একদিন পরিচিত এক ছেলের কাছ থেকে খবর পাই ভিক্টরের একবারের প্রেমিকা ছিল এক বিধবা, এক সন্তানের জননী। ওর বাড়িতে এ খবর জানার পর ভিক্টরের বাবা মেয়েটির বাড়ির ঠিকানা খুঁজে বের করে তার বাবা-মায়ের কাছে তীব্র কিছু অভিযোগ এনে বাধ্য করেছেন মেয়েটি ও ভিক্টরের যোগাযোগ বন্ধ করতে। এই কথাগুলো শুনে কেমন যেন লাগে আমার। পুরোনো দুঃসহ স্মৃতি ধেয়ে আসার মতো, শরীরের রক্তমাংস পুড়ে যাওয়ার মতো জ্বলুনি কাজ করতে থাকে সারা দেহে। মনে হয় যেন ভিক্টরের সাথে না, আমার সাথেই হয়েছে এগুলো। একটু একটু করে ক্ষিপ্ত হয়ে উঠি আমি আর পাগলের মতো ছুটতে ছুটতে বাড়ি ফিরে আসি ভিক্টরকে চিঠি লিখব বলে। সেদিনই খুঁজে পাই ভিক্টরের পাঠানো দুইটি চিঠি যা বিগত কিছু মাসে অন্যান্য অযাচিত সব বিজ্ঞাপন ও চিঠির সাথে পড়ে ছিল অবহেলায়। সেই চিঠিগুলো থেকে বের হয়ে আসে ভিক্টরের নিঃসঙ্গ বিবমিষা, অতঃপর বিরক্তি, ওর বাবার প্রতি ক্ষোভ-ঘৃণা আর বিদ্রুপে ভরপুর কথামালা। কয়েকটি চমৎকার ছবিও আসে চিঠির সাথে। ছবিগুলোর পেছনে বড় বড় অক্ষরে লেখা,
কিছু কবিতা
ছবিতে দেখি, কৃষক পরিবারের রাতের খাবার খাওয়া, ফুলদানিতে উজ্জ্বল ফুল, ভিক্টরের থাকার ঘরের এলোমেলো আসবাবপত্র। আমি দেখতে পাই সাদাকালো স্কেচ ফেলে ভিক্টর এখন ভ্রমরের মতো ঝুঁকে পড়েছে উজ্জ্বল রঙের দিকে এই প্রথম আমি মন খুলে ভিক্টরকে লিখে জানাই ওর আরও অনেক কবিতা লেখা উচিত। অনেক। আমার চিঠিটা বেশ দীর্ঘ হয়। চিঠির সাথে ওকে আবারও অল্প করে টাকা দিয়ে দিই। এই ঘটনার অল্প কিছুদিন পরেই ভিক্টরের বাবা মারা যান। আর বহুদিন পর মুখোমুখি হই আমি ও ভিক্টর। ওর মুখভরা দাড়ি, চোখে এলোমেলো দৃষ্টি। আমরা দুজনে ওদের বাসার পেছনের পরিত্যক্ত বাগানের সামনে দাঁড়িয়ে থাকি অনেকক্ষণ। ধীরে, বড় ধীরে মৃদু বাতাস বয়ে যায়। আমরা দাঁড়িয়ে থাকি, ভিক্টর জানে না আমি তখন কী ভাবছি, আমিও জানি না কী ভাবছে ভিক্টর, তবু আমরা দুজন এমনভাবে দাঁড়িয়ে থাকি যেন নিশ্চল দুটি গাছের মতো আমাদের মাঝে ইশারায়, ইঙ্গিতে, অনুভবে কোনো কথা চলছে। আমি দেখতে পাই ভিক্টরের বড় ভাইয়ের কবরে অনেক আগাছা জমেছে। এমন সময় ভিক্টর অতীতের মতো থেমে থেমে বলে ওঠে
আমি আকাশের দিকে হাত ঘোরাব আর রঙ বদলাতে শুরু করবে দেখবি?
আমি মাথা নেড়ে মানা করে দিই। অনেকটা সচল কোনো ঘড়িকে ইচ্ছে করে বন্ধ করে রাখার মতোই স্থির হয়ে থাকে ভিক্টর, তারপর ক্লান্ত পায়ে পথের দিকে হাঁটতে থাকে। আর ইচ্ছে না থাকার পরেও আমি দেখতে পাই আকাশের রঙটা কেমন বদলে যেতে শুরু করেছে একটু একটু করে।
বাবার মৃত্যুর পর আমাদের শহরটার সাথে যেন ভিক্টরের যোগসূত্র একদমই কেটে যায়। আবার দীর্ঘদিনের জন্য গায়েব হয়ে যায় ও। আমার সঙ্গিনী ফিরে যেতে চায় নিজের দেশে। আমি বুঝে উঠতে পারি না ওকে বাধা দেব নাকি যেতে দেব তাই চুপ করে থাকাই শ্রেয় মনে হয়। সঙ্গিনী আমাকে পাবলো নেরুদার নির্বাচিত কবিতার বই ধরিয়ে দিয়ে বিদায় নেয়। আর হঠাৎ কেশে ওঠা অপ্রস্তুত মানুষের মতোই আমি অসহায় হয়ে উঠি। সঙ্গিনী চলে যাওয়ার পর নিজের ছোট্টঘরে শুয়ে থেকে আমার মনে পড়ে, আমি এতদিন প্রেমিক ছিলাম। এখন থেকে আর নই।
পাস করার পর একটা ছোট চাকরি হয়ে যায় আমার। টেবিলের নিচে বাড়িয়ে দেওয়া কাগজের বিনিময়ে চাকরি হয়ে গেছে এই আনন্দেই একটা প্রহর আপ্লুত হয়ে থাকে আমার বাবা-মা। আর কেরানি জীবনে হাঁসফাঁস করতে করতে আমি প্রতিমাসে বেতন পাওয়ার দিন গুনতে থাকি। সপ্তাহে ছয়দিন কাজ করার দিনগুলোতে ক্রীতদাসের মতো বাঁধা পড়তে থাকি। একটা দিন ছুটি পেলে মাতালের মতো ঘুমাই। কবিতা, প্রেম, ভিক্টর কিছুই তখন আর মাথায় থাকে না। জানালার কাঁচে বৃষ্টির পানি পিছলে গড়িয়ে পড়ার মতো গড়িয়ে যায়। ভিক্টরকে মনে পড়ে কখনো-সখনো কিন্তু সবসময়ই কেন যেন এমন হয় যে ওর দিক থেকে যোগাযোগ থাকলে আমার নিজ উদ্যোগে ওকে কিছু জানানো হয় না। অবশ্য জানানোর মতো কিছু ছিলও না আমার। জীবনসংক্রান্ত বিকিকিনিতে সময় গড়িয়ে যাচ্ছিল। সেবার ডিসেম্বরের দিকে প্রচুর শীত নেমে এলে এক দুপুরে সম্পূর্ণ নতুন এক ঠিকানা থেকে চিঠি এলো। চিঠিতে ভিক্টরের নিয়মিত বিষণ্নতার পাশাপাশি ওর এক নতুন শিল্পবোদ্ধা বন্ধুকে নিয়ে নানাকিছু লেখা ছিল, আর ছিল কয়েকটা ছোট ছোট ছবি। তবে এবারের ছবিগুলো খুবই উজ্জ্বল, রঙিন। যেন কেউ তাকানো মাত্রই জীবন্ত হয়ে উঠবে। আমি ছবিগুলো থেকে চোখ ফেরাতে পারছিলাম না। ভিক্টরের থাকার ঘর থেকে হলুদ দেয়াল ঘেঁষে জেগে ওঠা অন্য এক শহরের ছবিগুলো আমার মতো একজন সাধারণ মানুষকেও মুগ্ধ করে তুলছিল।
নতুন বছর শুরু হওয়ার পর আমার প্রমোশন হলো। কাজের চাপের পাশাপাশি দায়িত্ব বাড়ল। তবে আমি খুশি ছিলাম কারণ আর্থিকভাবে আমি আগের চেয়ে সবল হয়ে উঠেছিলাম। এক সহকর্মীর সাথে ছোটখাটো ব্যবসা শুরু করা নিয়েই পরিকল্পনা চলল। মাসে মাসে ভিক্টরকে টাকা পাঠানো আমার জন্য আগের চেয়ে কিছুটা সহজ হয়েছিল। আর আমার রোজকার দিনের অংশ হয়ে উঠেছিল ভিক্টরের চিঠিগুলো। প্রায় রাতেই বাড়ির সবাই ঘুমিয়ে পড়লে আমি নিজের ঘরে এসে একাকী ভিক্টরের চিঠিগুলো পড়তাম। ভিক্টরের তখন স্বপ্ন হয়েছিল সমস্ত কবি, শিল্পীদের নিয়ে একই কলোনিতে থাকবে। সারাদিন তারা পরস্পরের সাথে নিজেদের সৃষ্টি নিয়ে কথা বলবে। সত্যি বলতে আমার নিজের জীবনে নতুন কোনো স্বপ্ন না থাকায় ভিক্টরের স্বপ্নগুলো পড়তে ভালো লাগত। মনে হতো আমিও সেটার একটা অংশ। আমি মনে মনে ওকে ঈর্ষা করতাম নাকি ভয় পেতাম আমি জানি না। এমন অলীক স্বপ্ন দেখার সাহস আমার ছিল না, আবার এমন স্বপ্নের অংশ না হওয়ার মতো নির্মোহ আমি হতে পারতাম না। স্বপ্নহীন মানুষ মাত্রই মৃত। তাই মৃত হওয়ার চেয়ে ভিক্টরের চোখ দিয়ে স্বপ্ন দেখতে পারলে আমার নিজেকে জীবিত ও আত্মবিশ্বাসী মনে হতো।
যদি আমাকে ভুবন দাও আমি দেব সমস্ত অমিয় এই একটি লাইন লিখে ভিক্টর একদিন আমাকে চিঠি পাঠাল। আর কেন যেন এটুকু পড়েই আমি ভেতরে ভেতরে চমকে উঠলাম। কে যেন আমার কানে কানে নিনাদ বাজিয়ে বলে গেল আমি ভিক্টরকে ভালোবাসি। সমস্ত পৃথিবীতে ওকে শুধু আমিই ভালোবাসি। প্রচণ্ড কেঁপে উঠলাম এই অনুভূতি হওয়ার পর। বিমূঢ় হয়ে বসে থাকলাম দীর্ঘসময়। তারপর কোনো এক অদৃশ্য সরলরেখার দিকে এগিয়ে যাওয়ার মতো করেই আমি লিখতে বসলাম চিঠির প্রতিউত্তর। চিঠি লিখে শেষ করার আগেই সে-রাতে ঘুমের ভেতর দুঃস্বপ্ন দেখলাম, ভিক্টর আত্মহত্যা করেছে। নিজেকে নিজেই গুলি করে বিচ্ছিন্ন করে ফেলেছে পৃথিবী থেকে। শুধু তাই নয়, গুলি করার আগে নিজের কান কেটে উপহার পাঠিয়েছে আমাকে। ভয়ে, আতংকে, আর বিচ্ছিরি বেদনায় আক্রান্ত হয়ে পরের দিনই অফিস থেকে ছুটি নিয়ে ঘোরগ্রস্ত অবস্থায় রওনা হলাম ভিক্টরের বাড়ির উদ্দেশ্যে। ভিক্টরকে যে আমার নিজের কথাটুকু বলতেই হবে। যে করেই হোক। ট্রেনে করে যাওয়ার পথে পুরোটা সময় আমি শুধু ছটফট করলাম, জানালা দিয়ে মাথা বের করে দেখলাম ঘন মেঘের ভেতর ডাকতে ডাকতে হারিয়ে যাচ্ছে শত পাখির দল। যেন পাখিগুলো ভিক্টরের নাম জপে চলেছে।
দীর্ঘযাত্রার পর গাঢ় হলুদ রঙের দেয়াল ঘেরা যে বাড়িটিতে আমি ভিক্টরের খোঁজে গিয়েছিলাম, সেখানে ওর থাকার ঘরটায় জলজ্যান্ত ভিক্টর বাদে ওর প্রায় সবকিছুই ছিল। আঁকা ছবি, একটা কাঠের চেয়ার-টেবিল, অজস্র তুলি, ক্যানভাস, কাগজ, নানা রঙের প্যালেট-সব ছিল। শুধু ও ছিল না। ওর প্রতিবেশীরাও ওর বিষয়ে কিছু বলতে পারল না। একদিকে ভিক্টরের জন্য আমার অনুভূতি আর অন্যদিকে ওকে খুঁজে না পাওয়াটুকু, কোথায় যেন কাঁটার মতো বিঁধে থাকা বেদনা আমাকে ঝাঁকি দিতে থাকল অনবরত। আর কোনো তথ্য না পেয়ে, কিচ্ছু চিন্তা না করে আমি তাই সেই ঘরের একমাত্র চেয়ারটায় বসে ওর জন্য অপেক্ষা করতে থাকলাম। রাতদিন, সপ্তাহ-মাস
ভিক্টরের সাথে আমার ঠিক কত দিন বা কত মাস পর দেখা হয়েছিল আমার ঠিক মনে নেই। ক্ষুধায়, তৃষ্ণায় আমি যখন দিনের পর দিন সেই ঘরটায় অপেক্ষায় থেকে ভঙ্গুর হয়ে উঠছিলাম, এমন সময় একদিন দেখলাম ভিক্টর এসেছে। সেই ভিক্টর, যে ম্যাজিশিয়ান। যে কবিতা আঁকে, যাকে আমি চিনি নিজের চুলের ঘ্রাণের মতোই আপন করে, যে বিগত বছর ধরে বার বার আমার সামনে এসেছে কিন্তু আমি বুঝতে পারিনি, আসলে আমার জন্য সে কে? ভিক্টরের উদ্ভ্রান্ত চেহারা, বিবর্ণ পোশাক দেখার পরেও ওকে দেখতে খুব উজ্জ্বল লাগছিল। আমাকে দেখে ও অবাক হয়নি। শুধু একপলক আমার চোখের দিকে তাকিয়েই দরজার দিকে হাঁটতে শুরু করে দেয়। আমিও সব বুঝে ফেলার মতো, নিঃশব্দে পিছু নিই ওর। ভিক্টর হেঁটে হেঁটে চলে যায় বহুদূর। আমিও ওর পেছনে আগাই ছায়ার মতো। পথ, গাছ, বাড়ি, লোকালয়, দোকানপাট সমস্ত কিছু পেরিয়ে ও চলে যায় সমুদ্রের দিকে। আমিও এক-পা দু-পা করে আগাতে থাকি পিছু পিছু। একটা সময় সমুদ্রের ঢেউ এসে ভিক্টরের দু-পায়ের ওপর ভেঙে পড়ে। সেই ঢেউ ছুঁয়ে ভিক্টর খালি পায়ে ধীরে, অতি ধীরে এগিয়ে যায় সমুদ্রের দিকে। আর আমি দেখতে পাই সন্ধ্যা মিলিয়ে যাওয়া কালচে নীল আকাশের সাথে অজস্র সোনালি নক্ষত্র মিলেমিশে বিলীন হয়ে যাচ্ছে। সমুদ্রের পানি রাতের সৌন্দর্যে চকচক করছে। সেই পানিতে আকাশের ছায়া পড়েছে। নক্ষত্র চকমকি পাথরের মতো থেকে থেকে দ্যুতি দিচ্ছে, আর ভিক্টর অল্প অল্প করে সমুদ্রের গভীরে যাওয়ার পথে এগিয়ে যাচ্ছে নিয়তির মতো। আমাকে ফেলে।
শিকাগো ট্রিবিউনে কাজ করা আমার সাংবাদিক বন্ধু আমাকে বেশ কয়েকবারই বলেছিল আমি যেন গ্যালারিতে স্থান করে নেওয়া এই বিশেষ ছবিটার শিল্পীকে নিয়ে কিছু লিখি। যেহেতু এই ছবিটির প্রকৃত শিল্পীকে আমি দীর্ঘদিন কাছ থেকে দেখেছিলাম। যেহেতু এই ছবিটিকে তুলনা করা হচ্ছে ইতিহাসের অন্যতম চিত্রশিল্পীর আঁকা একটি ছবির সাথে। কারণ মূল ছবিটির সাথে এই ছবিটির প্রতিটি আঁচড়, প্রতিটি রঙের এতই নির্ভুল মিল যা গভীরভাবে প্রভাবিত ও বিস্মিত করে তুলছে এ সময়ের সকল শিল্পবোদ্ধাদের। আমি সবকিছু জেনেও অতি বিনয়ের সাথে আমার সেই বন্ধুকে না করে দিয়েছি। তবে আজও আমার চারপাশে আছে ভিক্টরের আঁকা কবিতার প্রতিধ্বনি। আমার কাছে আছে ভিক্টরের লেখা ছয়শ আটান্নটা চিঠি। আজও আমার পুরোনো ঘরের দেয়ালে এক নারীর অস্পষ্ট মুখ। এসব কিছু একান্তই আমার আত্মমগ্নতার অংশ। সেখানে ভিক্টর আছে ও থাকবে, সে আমাকে ছেড়ে কোথাও যায়নি। যেতে পারে না। তাই মৃদু আলো-ছায়া মেশানো ঘরে একটি পরিবারের পাঁচ সদস্যের রাতের খাবার খাওয়ার ছবিটার দিকে শেষবারের মতো আরও কিছুক্ষণ তাকিয়ে থেকে আমি গ্যালারি থেকে বের হয়ে রাস্তায় নেমে যাই। ধীর পায়ে হেঁটে যাওয়ার সময় দেখতে পাই, আকাশের রঙ বদলে যাচ্ছে, পরিচিত কোনো ম্যাজিশিয়ানের পুরোনো কোনো ম্যাজিকের মতো। আমি মৃদু হেসে, দু-চোখে খণ্ড খণ্ড মেঘ নিয়ে, আকাশের দিকে ডান হাতটা তুলে অ্যান্টি-ক্লকওয়াইজ ঘোরাতে থাকি আমার হাতটা।
মনিদ্র অন্ধকারে
শিকাগো ট্রিবিউনে কাজ করা আমার এক সাংবাদিক বন্ধু ছিল। তার নিমন্ত্রণে সেখানের বিখ্যাত আর্ট মিউজিয়ামের বিশেষ একটা ছবি দেখার সুযোগ পেয়েছিলাম। যে ছবিটি সামনাসামনি দেখব বলে আমি অপেক্ষা করেছি অনেকগুলো বছর। মিউজিয়ামের দেয়ালে টাঙানো শত শত ছবির মধ্যে বিশেষ সেই ছবিটি খুঁজে বের করতে আমার অবশ্য বেশ কষ্ট করতে হলো। ছবিটি দূর থেকে দেখতে বেশ সাদামাটা। মৃদু আলো-ছায়া মেশানো ঘরে একটি পরিবারের পাঁচ সদস্য একসাথে খাচ্ছে রাতের খাবার। একঝলক দেখে কে বিশ্বাস করবে এই ছবিটি নিয়েই বর্তমানে এত তোলপাড় চলছে বড় বড় আর্ট বিশেষজ্ঞদের মাঝে! কে বিশ্বাস করবে এই ছবির প্রকৃত শিল্পী রোমে জেগে থাকা সেইন্ট তেরেসার মতো কোনো দৈব অনুভূতিতে ছুটে গেছে অন্য এক অলৌকিক জগতে! তবে রোম থেকে নয়, বরং বাংলাদেশের এক নির্জন মফস্বল থেকে।
দীর্ঘদিন পর যখন আমার সাংবাদিক বন্ধুর ই-মেইলটা আসে ততদিনে আমার এই আর্টিস্ট বন্ধুটিকে নিয়ে নানারকম কথার প্রচলন শুরু হয়ে গিয়েছে। সেইসব কথা, ধারণা ছড়াতে ছড়াতে হয়ে গেছে আকাশচুম্বী। শেষের দিকে এমন হতো যে ওকে নিয়ে উড়ে আসা বিচ্ছিন্ন কিছু খবর শুনে শুনে আমার নিজেকে প্রবোধ দিতে হতো, আমি যেন নিজের ওপর নিয়ন্ত্রণ না হারাই। কারণ ওকে আমি এককালে চিনতাম নিজের গায়ের ঘ্রাণের মতো করেই সহজভাবে। গম ও আখখেত পেরিয়ে যে নদীর পাশ থেকে আমরা স্কুল থেকে বাড়ি ফিরতাম, সেখানে লেখা হয়ে থাকত আমাদের গল্প আর অদৃশ্য স্মৃতিচারণ। তবে আমি জানতাম, কোনো একদিন এমন সময় আসবে যেদিন সবকিছু আগের মতো করেই থাকবে, শুধু ও থাকবে না। আমার মনে কোথাও না কোথাও এই ধারণাটুকুও ছিল। কারণ ও ছিল একজন ম্যাজিশিয়ান।
যেমন, একদিন দুপুরবেলা আমরা বাড়ি থেকে বেরিয়ে শর্টকাট নিয়ে যখন নদীর পারে যাচ্ছিলাম, গমখেতের চারপাশ তখন রোদের আলো ও উষ্ণতায় রীতিমতো গলে গলে পড়ছে। একটা সুনসান নীরবতার মাঝে থেকে থেকে বাতাসের মৃদু শব্দ। এমন সময় পথের মধ্যে থেমে হঠাৎ করেই ও বলেছিল,
এ্যাই, আমার চোখের দিকে দেখ।
আমি সাথে সাথেই ওর চোখের দিকে তাকিয়েছিলাম। আর অবাক বিস্ময়ে দেখতে পেয়েছিলাম ওর চোখের মণিদুটা কোনো এক গভীর কুয়ার মতো কুচকুচে কালো। তবে চোখের ভেতরের ডিমের খোলসের মতো সাদা অংশটুকুতে আকাশের মতো খণ্ড খণ্ড মেঘ ভাসছে। আমি বিস্মিত হয়ে অস্ফুট একটা শব্দ করতেই ও চোখ বন্ধ করে ফেলল আর সাথে সাথেই মিলিয়ে গেল আকাশটা। ও এমনভাবে নদীর দিকে হাঁটতে শুরু করল যেন কিছুই হয়নি।
আরেকবার বৃষ্টি শেষে স্কুল থেকে ফেরার সময় ও বলল,
আমার কাঁধে কচ্ছপটা দেখতে কেমন লাগছে?
আমি ওর মুখোমুখি দাঁড়িয়ে তখন অবিশ্বাসের সুরে বললাম,
কই কচ্ছপ? তোর পিঠে তো স্কুলব্যাগ।
ভালো করে দেখ। কচ্ছপ।
এবার আমি আস্তে করে শুধু একটা শব্দ ছুঁড়ে দিলাম,
চাপা।
ও শব্দটা শুনেই ভীষণ মর্মাহত হতে মুখ কালো করে ফেলল। তারপর রাস্তার মাঝখানেই পিঠের ব্যাগ নামিয়ে, সেখান থেকে সমস্ত বইখাতা বের করে ব্যাগটা ছুঁড়ে দিল সামনের কাদাপানি ভরা সরু রাস্তায়। আমি দেখতে পেলাম ওর শ্যাওলা সবুজ ব্যাগটার দুপাশে গজিয়ে উঠেছে গোলাকৃতির চারটি পা। সেখানে আর কোনো ব্যাগ নেই, আছে নিষ্প্রভ সবুজ রঙের একটা ছোটখাটো প্রাণী। যে ধীরগতিতে একটু একটু করে এগিয়ে চলে যাচ্ছে ঘাসের ভেতর। আর অন্যদিকে আমার বন্ধুটি বইখাতা বুকে ধরে, ঘাড় হেঁট করে গম্ভীরমুখে হাঁটতে শুরু করেছে বাড়ির দিকে।
ওর এই ম্যাজিকগুলোর কথা আমি কাউকে বলতে পারতাম না। কারণ আমি জানতাম, বললে কেউ বিশ্বাস করবে না। যেমন কেউ বিশ্বাস করতে চায় না যে পাতার বাঁশি বাজালেই দুমুখো সাপ চলে আসে, নেকড়েরাও পোষ মানে, অমাবস্যার রাতে বাঘের দুধ খেলে অমরত্ব পাওয়া যায়, আর ফণীমনসাগাছ মাথার কাছে রাখলে দুঃস্বপ্ন আসে না। আমাদের মফস্বল শহরটা সবকিছুতেই নাকের ফুটার মতো দুটা আলাদা বিতর্ক সৃষ্টি করে উত্তেজনায় ফোঁসফোঁস করতে থাকত। এক দল সব অতিরঞ্জিত করে বিশ্বাস করত আর অন্য দল কিছুই বিশ্বাস করত না। আর বিশ্বাস-অবিশ্বাসের দোলাচলে আমরা হাঁসফাঁস করতাম।
ওর এবং আমার পরিবারের বন্ধুত্ব ছিল বহুবছরের। প্রতিবছর বার্ষিক পরীক্ষার পর আমাদের রেজাল্ট কার্ড নিয়ে পাশাপাশি বসে তুলনা করা হতো কে কত বেশি নম্বর পেয়েছে পরীক্ষায়। বলাবাহুল্য প্রতিবছরই এমন দিনের মুখোমুখি হওয়ার পর ও বাড়ি থেকে বের হয়ে পড়ত। এরপর চুপচাপ বসে থাকত বাগানের এক কোণের শিউলি গাছের নিচে। ওখানেই ওর বড় ভাইকে কবর দেওয়া হয়েছিল। যার মৃত্যুশোক ভুলতে ওর বাবা-মা নিজেদের মৃত সন্তানের নামেই ওকে ডাকতেন। একদিন বিকেলে ওদের বাড়িতে গিয়ে দেখলাম ও মস্তবড় একটা সাদা কাগজে একমনে কী যেন করছে। আমাকে বলল, কবিতা লিখছে। কিন্তু সেই সাদা কাগজে কোনো কবিতা লেখা ছিল না। এমন কিছু সাংকেতিক শব্দ, ইঙ্গিত আর আঁচড় ছিল যা কিছুটা দূর দেখে একটা ছবির মতো মনে হচ্ছিল। একটা গাছ, উঁচু ঢিবি, লতাপাতা, ঘাস আর সম্ভবত আকাশের মতো একটা কিছু। পেন্সিলের অদ্ভুত আঁচড়গুলো দেখে মনে হচ্ছিল কেউ কাকের পালক ছিঁড়ে এনে এনে সমস্ত ক্যানভাস জুড়ে ছড়িয়ে রেখেছে আর এখনই পালকগুলো দিগ্বিদিক হারিয়ে তারস্বরে ডাকতে ডাকতে উড়তে শুরু করবে। ও আমাকে কবিতা দেখিয়ে ফেলার পর উন্মুখ হয়ে আমার মুখের দিকে তাকিয়ে বলেছিল,
কেমন হয়েছে?
উত্তরে আমি ভ্রু কুঁচকে বলেছিলাম, এটা কবিতা হয়নি। কিছুই পড়া যায় না। হাবিজাবি লাগে।
ও তখন কাগজটা ছিঁড়ে কুচিকুচি করে মাটিতে ফেলে এক ছুটে নিজের বাসায় চলে গিয়েছিল। আর পড়ে থাকা কাগজের টুকরোগুলো পিঁপড়ার মতো ছুটে পালিয়েছিল কয়েক মুহূর্তেই। সেদিনের পর আমাদের মধ্যে কিছুটা দুরত্ব চলে এলো। আমাকে দেখলেই ও এড়িয়ে যেত। তবে আমিও গোপনে, সন্তর্পণে ওকে অনুসরণ করে ঠিকই বের করে ফেলেছিলাম যে ও রোজ বিকেলে বাগানের পেছনে ওর ভাইয়ের কবরের পাশে বসে কবিতা লেখে। কিংবা আঁকে। সে যাই হোক। কয়েক বছর পর ওকে অন্য শহরে পাঠানো হলো পড়ালেখা করার জন্য। যেদিন ও চলে যাচ্ছিল আমি দূর থেকে দেখছিলাম। ওর কাঁধের ব্যাগ, ওর শরীরের দীর্ঘ ছায়া নিঃশব্দে পিছু নিয়ে ওর সাথে সাথে চলে যাচ্ছিল। আর কয়েক মিনিটের মধ্যেই আমার মনে হচ্ছিল কেউ আমাকে ইলাস্টিকের মতো টেনে দূরে ছুঁড়ে দিচ্ছে আর আমি নিজের ওপর নিয়ন্ত্রণ হারাচ্ছি। অন্য শহরে পড়তে যাওয়ার কিছুদিন পর ও আমাকে প্রথম চিঠি লিখল। আর সেই চিঠির একদম শেষে লেখা ছিল ইতি ভিক্টর। আমি বুঝতে পেরেছিলাম এটাই এখন ওর নাম। তবে ভিক্টর খুব দীর্ঘ সময় অন্য শহরে থাকেনি। এক বছরের মাঝেই আবার ফিরে এসেছিল। আমার ততদিনে কলেজ শেষ হয়ে বিশ্ববিদ্যালয়জীবন শুরু। টেনেটুনে পড়ছি। বাড়ি থেকে চাপ দিচ্ছে পাস করামাত্রই চাকরি করতে হবে। ভিক্টর ফিরে এসে আবার কলেজ শুরু করল। তবে অল্প কিছুদিনের মাঝেই এক শিক্ষকের মেয়ের সাথে প্রেমে পড়ে তার লেখাপড়া লাটে উঠল। সে নিয়মিত ক্লাস ফাঁকি দিতে শুরু করল। অল্প কদিনের মাঝেই আশপাশের সবাই এ খবর জেনে গেল এবং ওকে
কলেজ থেকে বরখাস্ত করে দেওয়া হলো। ওর বাবা প্রচণ্ড রেগে ওকে বাসা থেকে বের করে দিলেন। ও আমাদের বাসায় থাকল দুদিন। এরপর এক সকালে গায়েব হয়ে গেল। আমাদের বাসায় থাকার দুইটা দিন আমি নানাকিছু বুঝিয়েছিলাম, অন্তত বোঝাতে চেষ্টা করেছিলাম। কিন্তু ও কোনো কথাই শোনেনি। একটা পার্মানেন্ট মার্কার দিয়ে শুধু আমার শোবারঘরের দেয়ালে এক নারীর অস্পষ্ট মুখ এঁকে গিয়েছিল দ্রুত গতিতে। আর মাঝপথে জিজ্ঞেস করেছিল, কেমন হচ্ছে কবিতাটা?
ভিক্টরের পাগলামি দেখে আমার মন দুরুদুরু করছিল। ওর গম্ভীর মুখ আবার পরক্ষণেই দম ফাটানো হাসি কিংবা ছবি আঁকতে আঁকতে অলৌকিক এক আভায় মুখচ্ছবির পরিবর্তন দেখা যেন কোনো সিনেমার দৃশ্যের মতোই রহস্যময় ও মনোরম ছিল। আমাদের বাড়ি থেকে পালিয়ে ও কোথায় গিয়েছিল আমি জানতে পারিনি। ভিক্টরের তেমন বন্ধু ছিলই না, আমরা যখন মাঠে খেলতাম ও মাটিতে ইটের টুকরা দিয়ে আঁকিবুকি করত। একা বসে থাকত বেশিরভাগ সময়। ভিক্টর গায়েব হয়ে যাওয়ার কয়েকমাস পর আমি হুট করে এক সকালে ওর চিঠি পাই। চিঠির সাথে ছিল ওর আঁকা একটা ছবি। পেন্সিল স্কেচ। অল্প কথায় জানিয়েছিল ও অর্থকষ্টে আছে, চাকরি হারিয়ে শ্রমিকদের সাথে কাজ করছে। খামের গায়ে ওর ঠিকানা দেওয়া ছিল, আমি কী মনে করে জমানো টাকা থেকে অল্প কিছু টাকা পাঠালাম ওকে। ভিক্টরের পরের চিঠি যখন পাই সে তখন আবার প্রেমে পড়েছে। অচেনা সেই নারী কতটা সুন্দর তাই ও লিখেছিল নানান উপমা দিয়ে। যেমন একটা লাইনে ও বলেছিল, সেই নারী ঠিক যেন আরেকটা নতুন দিনের মতো সুন্দর।
আমি তখন পড়ালেখা শেষ করতে মরিয়া হয়ে আছি। শুধু কাগজ কিনি, নোট করি, ফটোকপি করি, পড়ি আর জেগে থাকার জন্য কাপের পর কাপ চা পান করে যাই। বাবা রিটায়ারমেন্টে গেছেন, বাড়িতে গুনে গুনে বাজার আসে। কোনো বাড়তি কিছু নেই, নেই কোনো অপচয়। দিনের পর দিন বৈশিষ্ট্যহীন প্রহর পার করতে থাকি। একটা মেয়ের সাথে অল্প কদিনের পরিচয় হয় বিশ্ববিদ্যালয়ে। সামার প্রজেক্টে খণ্ডকালীন কাজ করতে এসেছিল মেয়েটি। তারই বদান্যতায় হাতে উঠে আসে ফেদেরিকো লোরকা আর ফার্নান্দো পেসোয়া। বাড়ির একঘেয়ে পরিবেশ আর ফ্যাকাসে হয়ে থাকা মুখগুলো থেকে বাঁচতে আমি তখন লাইব্রেরি থেকে কবিতার বই হাতে নিয়ে আমার নতুন সঙ্গিনীর সাথে বটতলায় বসে থাকি। আঁধার নেমে আসলে সঙ্গিনী আশ্চর্য কোনো শিল্পকর্মের মতো বিড়বিড় করে ওঠে

এভাবেই লোরকার পরাবাস্তববাদে, পেসোয়ার বুক অব ডিসকোয়ায়েটে আমাদের দিন কেটে যেতে থাকে। আমরা বটতলায় বসে বসে কবিদের হেঁটেরোনিম মুখস্থ করতে থাকি। আর একেক প্রেক্ষাপটে আমি হতে থাকি একেকজন। বাড়িতে একরকম, ক্লাসে একরকম আর সঙ্গিনীর সাথে থাকলে একদম অন্যরকম। এইসব দিনে আমার ভিক্টরকে বলতে গেলে প্রায় মনেই পড়ে না। হয়তো আরও বহুদিন মনে পড়ত না, কিন্তু একদিন পরিচিত এক ছেলের কাছ থেকে খবর পাই ভিক্টরের একবারের প্রেমিকা ছিল এক বিধবা, এক সন্তানের জননী। ওর বাড়িতে এ খবর জানার পর ভিক্টরের বাবা মেয়েটির বাড়ির ঠিকানা খুঁজে বের করে তার বাবা-মায়ের কাছে তীব্র কিছু অভিযোগ এনে বাধ্য করেছেন মেয়েটি ও ভিক্টরের যোগাযোগ বন্ধ করতে। এই কথাগুলো শুনে কেমন যেন লাগে আমার। পুরোনো দুঃসহ স্মৃতি ধেয়ে আসার মতো, শরীরের রক্তমাংস পুড়ে যাওয়ার মতো জ্বলুনি কাজ করতে থাকে সারা দেহে। মনে হয় যেন ভিক্টরের সাথে না, আমার সাথেই হয়েছে এগুলো। একটু একটু করে ক্ষিপ্ত হয়ে উঠি আমি আর পাগলের মতো ছুটতে ছুটতে বাড়ি ফিরে আসি ভিক্টরকে চিঠি লিখব বলে। সেদিনই খুঁজে পাই ভিক্টরের পাঠানো দুইটি চিঠি যা বিগত কিছু মাসে অন্যান্য অযাচিত সব বিজ্ঞাপন ও চিঠির সাথে পড়ে ছিল অবহেলায়। সেই চিঠিগুলো থেকে বের হয়ে আসে ভিক্টরের নিঃসঙ্গ বিবমিষা, অতঃপর বিরক্তি, ওর বাবার প্রতি ক্ষোভ-ঘৃণা আর বিদ্রুপে ভরপুর কথামালা। কয়েকটি চমৎকার ছবিও আসে চিঠির সাথে। ছবিগুলোর পেছনে বড় বড় অক্ষরে লেখা,
কিছু কবিতা
ছবিতে দেখি, কৃষক পরিবারের রাতের খাবার খাওয়া, ফুলদানিতে উজ্জ্বল ফুল, ভিক্টরের থাকার ঘরের এলোমেলো আসবাবপত্র। আমি দেখতে পাই সাদাকালো স্কেচ ফেলে ভিক্টর এখন ভ্রমরের মতো ঝুঁকে পড়েছে উজ্জ্বল রঙের দিকে এই প্রথম আমি মন খুলে ভিক্টরকে লিখে জানাই ওর আরও অনেক কবিতা লেখা উচিত। অনেক। আমার চিঠিটা বেশ দীর্ঘ হয়। চিঠির সাথে ওকে আবারও অল্প করে টাকা দিয়ে দিই। এই ঘটনার অল্প কিছুদিন পরেই ভিক্টরের বাবা মারা যান। আর বহুদিন পর মুখোমুখি হই আমি ও ভিক্টর। ওর মুখভরা দাড়ি, চোখে এলোমেলো দৃষ্টি। আমরা দুজনে ওদের বাসার পেছনের পরিত্যক্ত বাগানের সামনে দাঁড়িয়ে থাকি অনেকক্ষণ। ধীরে, বড় ধীরে মৃদু বাতাস বয়ে যায়। আমরা দাঁড়িয়ে থাকি, ভিক্টর জানে না আমি তখন কী ভাবছি, আমিও জানি না কী ভাবছে ভিক্টর, তবু আমরা দুজন এমনভাবে দাঁড়িয়ে থাকি যেন নিশ্চল দুটি গাছের মতো আমাদের মাঝে ইশারায়, ইঙ্গিতে, অনুভবে কোনো কথা চলছে। আমি দেখতে পাই ভিক্টরের বড় ভাইয়ের কবরে অনেক আগাছা জমেছে। এমন সময় ভিক্টর অতীতের মতো থেমে থেমে বলে ওঠে
আমি আকাশের দিকে হাত ঘোরাব আর রঙ বদলাতে শুরু করবে দেখবি?
আমি মাথা নেড়ে মানা করে দিই। অনেকটা সচল কোনো ঘড়িকে ইচ্ছে করে বন্ধ করে রাখার মতোই স্থির হয়ে থাকে ভিক্টর, তারপর ক্লান্ত পায়ে পথের দিকে হাঁটতে থাকে। আর ইচ্ছে না থাকার পরেও আমি দেখতে পাই আকাশের রঙটা কেমন বদলে যেতে শুরু করেছে একটু একটু করে।
বাবার মৃত্যুর পর আমাদের শহরটার সাথে যেন ভিক্টরের যোগসূত্র একদমই কেটে যায়। আবার দীর্ঘদিনের জন্য গায়েব হয়ে যায় ও। আমার সঙ্গিনী ফিরে যেতে চায় নিজের দেশে। আমি বুঝে উঠতে পারি না ওকে বাধা দেব নাকি যেতে দেব তাই চুপ করে থাকাই শ্রেয় মনে হয়। সঙ্গিনী আমাকে পাবলো নেরুদার নির্বাচিত কবিতার বই ধরিয়ে দিয়ে বিদায় নেয়। আর হঠাৎ কেশে ওঠা অপ্রস্তুত মানুষের মতোই আমি অসহায় হয়ে উঠি। সঙ্গিনী চলে যাওয়ার পর নিজের ছোট্টঘরে শুয়ে থেকে আমার মনে পড়ে, আমি এতদিন প্রেমিক ছিলাম। এখন থেকে আর নই।
পাস করার পর একটা ছোট চাকরি হয়ে যায় আমার। টেবিলের নিচে বাড়িয়ে দেওয়া কাগজের বিনিময়ে চাকরি হয়ে গেছে এই আনন্দেই একটা প্রহর আপ্লুত হয়ে থাকে আমার বাবা-মা। আর কেরানি জীবনে হাঁসফাঁস করতে করতে আমি প্রতিমাসে বেতন পাওয়ার দিন গুনতে থাকি। সপ্তাহে ছয়দিন কাজ করার দিনগুলোতে ক্রীতদাসের মতো বাঁধা পড়তে থাকি। একটা দিন ছুটি পেলে মাতালের মতো ঘুমাই। কবিতা, প্রেম, ভিক্টর কিছুই তখন আর মাথায় থাকে না। জানালার কাঁচে বৃষ্টির পানি পিছলে গড়িয়ে পড়ার মতো গড়িয়ে যায়। ভিক্টরকে মনে পড়ে কখনো-সখনো কিন্তু সবসময়ই কেন যেন এমন হয় যে ওর দিক থেকে যোগাযোগ থাকলে আমার নিজ উদ্যোগে ওকে কিছু জানানো হয় না। অবশ্য জানানোর মতো কিছু ছিলও না আমার। জীবনসংক্রান্ত বিকিকিনিতে সময় গড়িয়ে যাচ্ছিল। সেবার ডিসেম্বরের দিকে প্রচুর শীত নেমে এলে এক দুপুরে সম্পূর্ণ নতুন এক ঠিকানা থেকে চিঠি এলো। চিঠিতে ভিক্টরের নিয়মিত বিষণ্নতার পাশাপাশি ওর এক নতুন শিল্পবোদ্ধা বন্ধুকে নিয়ে নানাকিছু লেখা ছিল, আর ছিল কয়েকটা ছোট ছোট ছবি। তবে এবারের ছবিগুলো খুবই উজ্জ্বল, রঙিন। যেন কেউ তাকানো মাত্রই জীবন্ত হয়ে উঠবে। আমি ছবিগুলো থেকে চোখ ফেরাতে পারছিলাম না। ভিক্টরের থাকার ঘর থেকে হলুদ দেয়াল ঘেঁষে জেগে ওঠা অন্য এক শহরের ছবিগুলো আমার মতো একজন সাধারণ মানুষকেও মুগ্ধ করে তুলছিল।
নতুন বছর শুরু হওয়ার পর আমার প্রমোশন হলো। কাজের চাপের পাশাপাশি দায়িত্ব বাড়ল। তবে আমি খুশি ছিলাম কারণ আর্থিকভাবে আমি আগের চেয়ে সবল হয়ে উঠেছিলাম। এক সহকর্মীর সাথে ছোটখাটো ব্যবসা শুরু করা নিয়েই পরিকল্পনা চলল। মাসে মাসে ভিক্টরকে টাকা পাঠানো আমার জন্য আগের চেয়ে কিছুটা সহজ হয়েছিল। আর আমার রোজকার দিনের অংশ হয়ে উঠেছিল ভিক্টরের চিঠিগুলো। প্রায় রাতেই বাড়ির সবাই ঘুমিয়ে পড়লে আমি নিজের ঘরে এসে একাকী ভিক্টরের চিঠিগুলো পড়তাম। ভিক্টরের তখন স্বপ্ন হয়েছিল সমস্ত কবি, শিল্পীদের নিয়ে একই কলোনিতে থাকবে। সারাদিন তারা পরস্পরের সাথে নিজেদের সৃষ্টি নিয়ে কথা বলবে। সত্যি বলতে আমার নিজের জীবনে নতুন কোনো স্বপ্ন না থাকায় ভিক্টরের স্বপ্নগুলো পড়তে ভালো লাগত। মনে হতো আমিও সেটার একটা অংশ। আমি মনে মনে ওকে ঈর্ষা করতাম নাকি ভয় পেতাম আমি জানি না। এমন অলীক স্বপ্ন দেখার সাহস আমার ছিল না, আবার এমন স্বপ্নের অংশ না হওয়ার মতো নির্মোহ আমি হতে পারতাম না। স্বপ্নহীন মানুষ মাত্রই মৃত। তাই মৃত হওয়ার চেয়ে ভিক্টরের চোখ দিয়ে স্বপ্ন দেখতে পারলে আমার নিজেকে জীবিত ও আত্মবিশ্বাসী মনে হতো।
যদি আমাকে ভুবন দাও আমি দেব সমস্ত অমিয় এই একটি লাইন লিখে ভিক্টর একদিন আমাকে চিঠি পাঠাল। আর কেন যেন এটুকু পড়েই আমি ভেতরে ভেতরে চমকে উঠলাম। কে যেন আমার কানে কানে নিনাদ বাজিয়ে বলে গেল আমি ভিক্টরকে ভালোবাসি। সমস্ত পৃথিবীতে ওকে শুধু আমিই ভালোবাসি। প্রচণ্ড কেঁপে উঠলাম এই অনুভূতি হওয়ার পর। বিমূঢ় হয়ে বসে থাকলাম দীর্ঘসময়। তারপর কোনো এক অদৃশ্য সরলরেখার দিকে এগিয়ে যাওয়ার মতো করেই আমি লিখতে বসলাম চিঠির প্রতিউত্তর। চিঠি লিখে শেষ করার আগেই সে-রাতে ঘুমের ভেতর দুঃস্বপ্ন দেখলাম, ভিক্টর আত্মহত্যা করেছে। নিজেকে নিজেই গুলি করে বিচ্ছিন্ন করে ফেলেছে পৃথিবী থেকে। শুধু তাই নয়, গুলি করার আগে নিজের কান কেটে উপহার পাঠিয়েছে আমাকে। ভয়ে, আতংকে, আর বিচ্ছিরি বেদনায় আক্রান্ত হয়ে পরের দিনই অফিস থেকে ছুটি নিয়ে ঘোরগ্রস্ত অবস্থায় রওনা হলাম ভিক্টরের বাড়ির উদ্দেশ্যে। ভিক্টরকে যে আমার নিজের কথাটুকু বলতেই হবে। যে করেই হোক। ট্রেনে করে যাওয়ার পথে পুরোটা সময় আমি শুধু ছটফট করলাম, জানালা দিয়ে মাথা বের করে দেখলাম ঘন মেঘের ভেতর ডাকতে ডাকতে হারিয়ে যাচ্ছে শত পাখির দল। যেন পাখিগুলো ভিক্টরের নাম জপে চলেছে।
দীর্ঘযাত্রার পর গাঢ় হলুদ রঙের দেয়াল ঘেরা যে বাড়িটিতে আমি ভিক্টরের খোঁজে গিয়েছিলাম, সেখানে ওর থাকার ঘরটায় জলজ্যান্ত ভিক্টর বাদে ওর প্রায় সবকিছুই ছিল। আঁকা ছবি, একটা কাঠের চেয়ার-টেবিল, অজস্র তুলি, ক্যানভাস, কাগজ, নানা রঙের প্যালেট-সব ছিল। শুধু ও ছিল না। ওর প্রতিবেশীরাও ওর বিষয়ে কিছু বলতে পারল না। একদিকে ভিক্টরের জন্য আমার অনুভূতি আর অন্যদিকে ওকে খুঁজে না পাওয়াটুকু, কোথায় যেন কাঁটার মতো বিঁধে থাকা বেদনা আমাকে ঝাঁকি দিতে থাকল অনবরত। আর কোনো তথ্য না পেয়ে, কিচ্ছু চিন্তা না করে আমি তাই সেই ঘরের একমাত্র চেয়ারটায় বসে ওর জন্য অপেক্ষা করতে থাকলাম। রাতদিন, সপ্তাহ-মাস
ভিক্টরের সাথে আমার ঠিক কত দিন বা কত মাস পর দেখা হয়েছিল আমার ঠিক মনে নেই। ক্ষুধায়, তৃষ্ণায় আমি যখন দিনের পর দিন সেই ঘরটায় অপেক্ষায় থেকে ভঙ্গুর হয়ে উঠছিলাম, এমন সময় একদিন দেখলাম ভিক্টর এসেছে। সেই ভিক্টর, যে ম্যাজিশিয়ান। যে কবিতা আঁকে, যাকে আমি চিনি নিজের চুলের ঘ্রাণের মতোই আপন করে, যে বিগত বছর ধরে বার বার আমার সামনে এসেছে কিন্তু আমি বুঝতে পারিনি, আসলে আমার জন্য সে কে? ভিক্টরের উদ্ভ্রান্ত চেহারা, বিবর্ণ পোশাক দেখার পরেও ওকে দেখতে খুব উজ্জ্বল লাগছিল। আমাকে দেখে ও অবাক হয়নি। শুধু একপলক আমার চোখের দিকে তাকিয়েই দরজার দিকে হাঁটতে শুরু করে দেয়। আমিও সব বুঝে ফেলার মতো, নিঃশব্দে পিছু নিই ওর। ভিক্টর হেঁটে হেঁটে চলে যায় বহুদূর। আমিও ওর পেছনে আগাই ছায়ার মতো। পথ, গাছ, বাড়ি, লোকালয়, দোকানপাট সমস্ত কিছু পেরিয়ে ও চলে যায় সমুদ্রের দিকে। আমিও এক-পা দু-পা করে আগাতে থাকি পিছু পিছু। একটা সময় সমুদ্রের ঢেউ এসে ভিক্টরের দু-পায়ের ওপর ভেঙে পড়ে। সেই ঢেউ ছুঁয়ে ভিক্টর খালি পায়ে ধীরে, অতি ধীরে এগিয়ে যায় সমুদ্রের দিকে। আর আমি দেখতে পাই সন্ধ্যা মিলিয়ে যাওয়া কালচে নীল আকাশের সাথে অজস্র সোনালি নক্ষত্র মিলেমিশে বিলীন হয়ে যাচ্ছে। সমুদ্রের পানি রাতের সৌন্দর্যে চকচক করছে। সেই পানিতে আকাশের ছায়া পড়েছে। নক্ষত্র চকমকি পাথরের মতো থেকে থেকে দ্যুতি দিচ্ছে, আর ভিক্টর অল্প অল্প করে সমুদ্রের গভীরে যাওয়ার পথে এগিয়ে যাচ্ছে নিয়তির মতো। আমাকে ফেলে।
শিকাগো ট্রিবিউনে কাজ করা আমার সাংবাদিক বন্ধু আমাকে বেশ কয়েকবারই বলেছিল আমি যেন গ্যালারিতে স্থান করে নেওয়া এই বিশেষ ছবিটার শিল্পীকে নিয়ে কিছু লিখি। যেহেতু এই ছবিটির প্রকৃত শিল্পীকে আমি দীর্ঘদিন কাছ থেকে দেখেছিলাম। যেহেতু এই ছবিটিকে তুলনা করা হচ্ছে ইতিহাসের অন্যতম চিত্রশিল্পীর আঁকা একটি ছবির সাথে। কারণ মূল ছবিটির সাথে এই ছবিটির প্রতিটি আঁচড়, প্রতিটি রঙের এতই নির্ভুল মিল যা গভীরভাবে প্রভাবিত ও বিস্মিত করে তুলছে এ সময়ের সকল শিল্পবোদ্ধাদের। আমি সবকিছু জেনেও অতি বিনয়ের সাথে আমার সেই বন্ধুকে না করে দিয়েছি। তবে আজও আমার চারপাশে আছে ভিক্টরের আঁকা কবিতার প্রতিধ্বনি। আমার কাছে আছে ভিক্টরের লেখা ছয়শ আটান্নটা চিঠি। আজও আমার পুরোনো ঘরের দেয়ালে এক নারীর অস্পষ্ট মুখ। এসব কিছু একান্তই আমার আত্মমগ্নতার অংশ। সেখানে ভিক্টর আছে ও থাকবে, সে আমাকে ছেড়ে কোথাও যায়নি। যেতে পারে না। তাই মৃদু আলো-ছায়া মেশানো ঘরে একটি পরিবারের পাঁচ সদস্যের রাতের খাবার খাওয়ার ছবিটার দিকে শেষবারের মতো আরও কিছুক্ষণ তাকিয়ে থেকে আমি গ্যালারি থেকে বের হয়ে রাস্তায় নেমে যাই। ধীর পায়ে হেঁটে যাওয়ার সময় দেখতে পাই, আকাশের রঙ বদলে যাচ্ছে, পরিচিত কোনো ম্যাজিশিয়ানের পুরোনো কোনো ম্যাজিকের মতো। আমি মৃদু হেসে, দু-চোখে খণ্ড খণ্ড মেঘ নিয়ে, আকাশের দিকে ডান হাতটা তুলে অ্যান্টি-ক্লকওয়াইজ ঘোরাতে থাকি আমার হাতটা।

রুবি তোমাকে চিনি
সানজিদা যখন ফোন করে রুবির কথা বলল, আমি তখন তাকে চিনতে পারছিলাম না। রুবি আফরোজ, আমাদের সাথেই নাকি স্কুলে পড়ত। একই ক্লাস, একই শাখা। কই মনে তো পড়ছে না! উল্টো যারপরনাই বিরক্ত হয়ে যাই রুবির বাসায় যেতে হবে শুনে। গত কয়েক বছরে সানজিদা বেশ সমাজসেবী হয়ে উঠেছে। ফেসবুকে প্রতিবাদী সব স্ট্যাটাস, রক্তদান, মানববন্ধন হ্যাঁন-ত্যান কিছু না কিছু চলছেই। মেরিন ইঞ্জিনিয়ার স্বামী সাগরে সাগরে ঘুরে বেড়ায় আর এক কালের ননির পুতুল সানজিদা হয়ে ওঠে সোশ্যাল মিডিয়া সেলিব্রিটি। কার ঘর ভাঙল, কে নির্যাতিত হলো, কাকে আগুনে পুড়িয়ে মারা হলো এসব নিয়ে এত মাতামাতির কী আছে? এগুলো কি আজ থেকে হচ্ছে? সেই ছেলেবেলা থেকেই রোজ খবরের কাগজে পড়ে এসেছি। এতদিন ছিল কোথায় এই চেতনা? কোথাকার কোন রুবি আফরোজ অসুস্থ বলে এবং সে আমারই এলাকার কাছাকাছি থাকে বলে কেন আমাকেও সাথে যেতে হবে? স্কুলের নীল-সাদা পোশাকে সবাইকে তো দেখতে একই রকম লাগত কেউ কি আদৌ তখন ছিল এই নামে? আমার নিজস্ব সহপাঠী মহল বাদে মনে পড়ে, ঢঙ্গি কেয়া, রাস্কেল রাবিতা, ঘুষখোরের মেয়ে মুনিয়া, শত প্রেম করা নিলু আর ক্লাসে প্রথম হওয়া আবিদার কথা। ওহ না সাথে লেসবিয়ান মাহমুদাও ছিল। আর কাউকে তো মনে পড়ছে না।
টিং টিং করে শব্দ হয়। মোবাইলে মেসেজ আসে,
জিগাতলা, ৬৮নং বাড়ি, পুরোনো মদিনা হোটেলের পাশের সাদা বিল্ডিং। পাঁচতলা।
আমি বিরক্ত হয়ে উত্তর দিই, ওকে! সানজিদাকে আমি না বলতে পারি না। শহরের নামকরা স্কুলে আমার মেয়ের ভর্তি সম্ভব হয়েছে সানজিদার স্বামীর সুপারিশে। এছাড়াও ওর এক মামা প্রতিমন্ত্রী। সরকারি কোনো কাজে সাহায্য লাগলেই আমরা তাঁর পরিচয়ের বদৌলতে কার্যসিদ্ধি করি। এমন উপকারী সহপাঠীর উপকার ভবিষ্যতের জন্য নিশ্চিত করতে মাঝে মাঝে কিছু যন্ত্রণা তো পোহাতে হবেই। তাই আমাকেও যেতে হবে কোনো এক রুবি আফরোজের বাড়িতে। হয়তো কিছুটা আর্থিক সাহায্যও করতে হবে। আমি মনে মনে এই সপ্তাহের ছক গুছিয়ে নিতে চেষ্টা করতে থাকি। অফিসে তিনটা মিটিং, একটা পিচ, দেবরের মেয়ের জন্মদিন, কলিগের হাউজ ওয়ার্মিং পার্টি, উইকলি রিপোর্ট বাদেও মেয়ের স্কুলে একদিন যাওয়া দরকার। এছাড়া পার্লারে যাওয়া ও কিছু কেনাকাটা বাকি আছে। নাহ, আর ভালো লাগছে না। মনে মনে ক্লান্ত হয়ে উঠি। এ সপ্তাহটা খুব হেকটিক যাবে দেখছি।
অফিসে ঢুকেই ব্ল্যাক কফি আনার জন্য ধমকে দিই পিওন বেলালকে, ইন্টার্ন মেয়েটিকে পাঠাই গুলশানের সেরা টেইলরের কাছে বানাতে দেওয়া আমার নতুন সব্যসাচী কাট ব্লাউজ আনতে। সুগন্ধি সাবান নিয়ে কিছু আইডিয়া পিচ করার কথা ছিল। পাশের কেবিনের জিহানের কাছ থেকে সেই কাজের আপডেট নিতে গিয়ে জানতে পারি অফিসে সদ্য যোগ দেওয়া দুজন চ্যাংড়া ছেলেকে প্রেজেন্টেশন বানানোর দায়িত্ব দেওয়া হয়েছে। ভেতরে ভেতরে তেতে উঠি একদম। কেন আতিক ভাই বা রোমেনা আপার মতো কাউকে এদের সাথে জুড়ে দেওয়া হলো না? এই দুই আনাড়ি ছেলে কী করবে কে জানে! পরে দেখা যাবে এই ছেলেরা প্রোডাক্ট কমিউনিকেশন বোঝেনি, যাচ্ছেতাই প্রেজেন্টেশন বানিয়েছে আর আমাকে পিচের আগের দিন রাতভর বসে বসে স্লাইড ঠিক করতে হচ্ছে। অসহ্য।
বেলাল এসে কফি দিয়ে যায়। বেলালকে বলি ছেলেদুটাকে ডেকে আনতে। এক ফাঁকে জেনে নিই ওদের নাম। একজনের নাম মনে ছিল শাওন, অন্যজনের নাম জানলাম, রিফাত। ল্যাপটপ নিয়ে এসে শাওন আর রিফাত আমার সামনে ঝপ করে চেয়ারে বসে পড়ে। বিরক্ত লাগে আমার। এক ভ্রু উঁচু করে বলি,
সব কাজ শেষ?
আরও কিছু কাজ বাকি আছে। আর কিছু জায়গায় ফিডব্যাক লাগবে ম্যাম।
আচ্ছা বলতে থাকো।
দুজনের মাঝে শাওন গলা খাকরে বলতে শুরু করে, আমাদের এই প্রেজেন্টেশন হবে মূলত সৌরভ বা পারফিউম নিয়ে। সেখান থেকে আমরা লিংক করব ফুলের, ফুল থেকে সাবানে! সাবান থেকে ক্রেতার কাছে। সে জন্য শুরুতেই আমরা বলব পারফিউম বা সুগন্ধির ইতিহাস ও টম টাইকারের বিখ্যাত সিনেমা পারফিউম নিয়ে। ইতিহাসে পরে আসি, আগে বলি কী এই সিনেমা। দেখুন, পৃথিবীর সব মানুষ দেখতে শারীরিকভাবে অনেকটা একরকম বা একই বৈশিষ্ট্যের হলেও চারিত্রিকভাবে কিন্তু একই রকম নয়। সবারই নাক, কান, চোখ, গলা, হাত-পা থাকার পরেও কেউ শিল্পী তো কেউ খুনি, কেউ নেতা কেউ বা ফকির। পারফিউম হলো সেইসব বৈশিষ্ট্যের মাঝে সবচেয়ে শক্তিশালী ও অন্যরকম তাৎপর্য অর্থাৎ ইন্দ্রিয়গত বা ঘ্রাণের গল্প। আমরা যখন ফুলের ঘ্রাণ নিই আমাদের কেমন লাগে? ভালো, তাই না? নতুন বইয়ের ঘ্রাণ নিলে মন ভালো হয়ে যায়। আবার খাবারের ঘ্রাণে পেটে ক্ষিধে চাগিয়ে ওঠে। এই সব ঘ্রাণ নিয়ে আবর্তিত হয় আমাদের জীবন।
শাওন কণ্ঠে তীব্র সিরিয়াসনেস নিয়ে বলতে থাকে। আমি হাতের উলটা পিঠ দিয়ে মুখ ঢেকে হাই তোলা গোপন করি। শাওন বলে যায়, বলে যায়। প্রায় মিনিট পাঁচেক পর আমি বলি,
পারফিউম সেই সিনেমা না? গ্রানুইলি নামের এক ছেলেকে তার মা ফেলে চলে যায়। সেই ছেলে বড় হয়ে একের পর এক খুন করতে থাকে ঘ্রাণের প্রতি এফেকশন নিয়ে?
হঠাৎ শাওন থেমে যায়।
ম্যাম, আপনি দেখেছেন সিনেমাটা?
হ্যাঁ দেখেছি। তোমার মনে হচ্ছে না সুগন্ধি সাবানের শুরুই করছ তুমি একটা নেগেটিভ কাহিনি দিয়ে? আর তোমার টিজি মানে টারগেট গ্রুপ কারা? কারা সুগন্ধি সাবান ব্যবহার করে? পারফিউম সিনেমার মাছের বাজারে কাজ করতে থাকা গ্রানুইলি তোমার গ্রুপ নাকি এ সময়ের স্কুল-কলেজ থেকে শুরু করে সদ্য বিশ্ববিদ্যালয়ের যাওয়া তুলতুলে মেয়েরা তোমার গ্রুপ? ফুল, লতা, পাতা, নায়িকাদের ত্বক, ঘ্রাণ পেয়ে পাগল হয়ে যাবে ছেলেরা, এমন ধরনের স্টেরিওটাইপ কিছু করলে বিরক্ত হতাম কিন্তু অন্তত বুঝতাম ঠিক দিকেই যাচ্ছ। অথচ শুরু করেছ এমন কিছু দিয়ে যা মাথামোটা ক্লায়েন্টদের মাথার চেয়ে অনেক উপরে উড়ে যাবে। এটা কি ফান? টাইম পাস? এই সপ্তাহের শেষেই পিচ আর তোমরা কিনা
রিফাত আর শাওনের চেহারা পাংশুটে হয়ে যায়। আমি দেখতে পাই শাওনের গালের মাংস নার্ভাসনেসে তিরতির করে কাঁপছে।
প্লিজ গো অ্যান্ড ডু সামথিং। রোমেনা আপা লাঞ্চে যাওয়ার আগে তার থেকে আইডিয়া নাও। আরেকবার ব্রিফ নিয়ে এরপর আজকের মধ্যে আমাকে প্রথম ড্রাফট দেখাও।
আপনি কি এই সিনেমার অংশ বাদে বাকি স্লাইডগুলোতে চোখ বুলাবেন ম্যাম। বেশ কিছু ইউনিক আইডিয়া ছিল। হয়তো অন্যগুলো আপনার এত খারাপ লাগবে না।
নট ইন্টারেস্টেড। আমি দাঁত বের করে মেকি হাসি দিয়ে শীতলভাবে প্রত্যাখ্যান করি ওদের। ছেলে দুটা মাথা নিচু করে চলে যায়। ওদের প্রস্থান দেখে মনে মনে কিছুটা আরাম পাই। রোমেনা আপার ওপর আরেকটু প্রেশার দেওয়া গেল। আজকাল আমাকে একটু কম পাত্তা দিচ্ছেন উনি। মনোয়ার ভাইয়ের সাথে বেশি মাখামাখি করছিল। উনাকে এভাবে কিছুটা চাপে ফেলতে পারলে ভালোই লাগবে।
ডেস্কে জমা থাকা দুটা ফাইল ফলোআপ করে, কিছু জরুরি ফোনকল শেষ করে আমি দুপুরে খাই টুনা সালাদ, অলিভ অয়েল দেওয়া একটা পাতলা রুটি আর এক কাপ গ্রিন টি। এক ফাঁকে আহমেদ ভাইয়ের কেবিনে গিয়ে কিছুটা গালগল্প করে তাকে আলগা পাত্তা দিয়ে আসি। বাড়িতে ফোন করে কাজের লোকের কাছে ফারিজার স্কুল থেকে আসার খবর নেই, খাওয়া-দাওয়ার ব্যাপারে নানা কিছু সিদ্ধান্ত দিই। বুধবার বিকেলে পার্লারে যাওয়ার বুকিং দিয়ে দিই। অনলাইনে কিছু কেনাকাটা করে ফেলি দেবরের মেয়ের জন্য। এসব করতে করতে বিকেল হয়ে যায়। পাঁচটার দিকে একটা ঘরোয়া মিটিং করে, আধ ঘণ্টা রিপোের্ট লিখে আমি বাড়ি যাওয়ার জন্য প্রস্তুতি নিই। প্রেসড পাউডারের বক্স খুলে আয়নায় তাকিয়ে দেখি আমার মুখে দুইটা ব্রণ হয়েছে। কানের পাশ দিয়ে হালকা দেখা যাচ্ছে সাদা চুল। তৃকে ব্রেকডাউন হচ্ছে। রাত জাগার ফল। মেজাজ খারাপ হয়ে যায়। নাহ, শামিমের সাথে রাত জেগে নেটফ্লিক্সের সিনেমা দেখার অভ্যাস বাদ দিতে হবে। আজকে রাতে ফেসপ্যাক দিয়ে আগে আগে ঘুমিয়ে যাব। শামিম তিন দিনের জন্য ব্যাংকক গিয়েছে, নিজের মতো করে গুছিয়ে থাকার এই তো সুযোগ!
আমি ঝটপট ব্যাগ গুছিয়ে নিই। ড্রাইভারকে ফোন করে জানিয়ে দিই রেডি থাকতে। এমন সময় রিফাত এসে নক করে, ম্যাম, একটু কথা ছিল।
ইয়েস!
আমাদের প্রেজেন্টেশনের ড্রাফট অনেকটাই হয়ে গিয়েছে। রোমেনা ম্যাম দেখেছেন। আপনাকে এখন দেখাব?
না, আমি তো এখন বের হচ্ছি। একটা অ্যাপয়েন্টমেন্ট আছে আমার। তুমি প্রেজেনটেশন মেইল করো। আমি দেখে নেব। আর কিছু মনে হলে তোমাকে ফোন করব। ফোনে ফোনে আমাকে স্লাইড ব্যাখ্যা করবে। ওকে?
ওকে ম্যাম। এক বাক্যে রাজি হয়ে যায় ছেলেটা। যদিও মিনিট পাঁচেক পর দেখা যায় রিফাতের মেইলে রোমেনা আপাও সিসিতে যুক্ত হয়েছেন। অর্থাৎ আমি কী ফিডব্যাক দিই, কেমন ঘুরাই সেগুলো দেখার জন্য এই অবেলায় উনি সাথে সাথে থাকবেন অফিসিয়াল মেইলে। বিরক্তিকর। এতই যদি চিন্তা থাকে আগে কেন গাইড করেননি ছেলেগুলোকে?
গুলশান থেকে ধানমন্ডি ফিরতে ফিরতে প্রায় ঘণ্টা দুয়েক লেগে যায়। অফিস ফেরত জ্যাম, ভ্যাপসা গরম উত্তপ্ত করে রেখেছে শহরটাকে। শীতাতপ নিয়ন্ত্রিত গাড়িতে বসেও বাইরের উত্তাপ টের পাওয়া যায়। আমি ফেসবুক চেক করতে করতে দেখি, আহমেদ ভাইয়ের স্ত্রী শহরের সেরা কফিশপে গিয়ে চেক ইন দিয়েছে। আগের অফিসের শোয়েব স্যার কী যেন একটা অ্যাওয়ার্ড পেয়েছেন। পুরা টিমের সাথে ওয়াইড সেলফি দিয়েছেন। আমার প্রতিবেশীর ছেলে চলে যাচ্ছে আমেরিকা পড়তে। দুই-তিনটা অনলাইন বুটিক আর কসমেটিক শপ থেকে লাইভ হচ্ছে। দেখব না, দেখব না করেও আমি দেখে ফেলি। মুখে কয়েক প্রস্থ ফাউন্ডেশন মেখে প্রায় ব্রাইডাল সাজে লাইভ করছে মেয়েগুলো। লাইভে রি-অ্যাকশন এসে যাচ্ছে একের পর এক। লাইক, লাভ, হাহা। নামকরা বিদেশি ব্র্যান্ডের একটা নুড লিপস্টিক অর্ডার করে ফেলি। সামনের কোনো দাওয়াতে পরা যাবে। গাড়ি মানিক মিয়া অ্যাভিনিউ থেকে মোড় নিয়ে মিরপুর রোডে উঠে যায়। আহ! আর মাত্র অল্প কিছুক্ষণ। বাসায় গিয়েই সবার আগে শাওয়ার নিতে হবে। এরপর এক কাপ কফি খেতে খেতে ফারিজার স্যারের আসার ব্যাপারে খবর নিতে হবে, এক নজর চোখ বুলাতে হবে ওর বাড়ির কাজে। শামিমকে একটা ফোন করতে হবে। রিফাতের পাঠানো প্রেজেন্টেশন দেখে এমন কিছু ভুল ধরতে হবে যা দেখে রোমেনা আপাও নড়েচড়ে বসতে বাধ্য হবেন। এছাড়াও সৌরভ বা সুগন্ধি সাবান নিয়ে বাইরের দেশের কিছু পুরস্কার ও প্রশংসাপ্রাপ্ত আইডিয়া দেখে কাছাকাছি কিছুর সাথে নিজের ভাবনা মিলিয়ে এমন কিছু যুক্ত করতে হবে যা এই মাথামোটা ক্লায়েন্টদের কাছে গ্রাউন্ড ব্রেকিং আইডিয়া মনে হবে।
মিরপুর রোডে কিসের যেন জটলা লেগে আছে! ঘন ঘন হর্ন দিচ্ছে সব গাড়ি। খালি গায়ে কদমফুল হাতে ছুটে বেড়াচ্ছে একটা ছেলে। ছোট্ট শিশু কোলে নিয়ে ভিক্ষা করছে এক মহিলা। বাচ্চাটার নাক থেকে সর্দি ঝরছে অনবরত। আমি চোখ ঘুরিয়ে নিই। শহরটা নোংরা হয়েই যাচ্ছে। অতিরিক্ত মানুষ, যানবাহন, খাবার ও দোকান সবকিছু মিলিয়ে। অথচ দেশের বাইরের পথঘাট কী সুন্দর আর ঝকঝকে। আমার যেসব বান্ধবী দেশের বাইরে থিতু হয়েছে তাদের দেখে দেখে ঈর্ষা জাগে। হাল ফ্যাশনের গাড়ি, মোবাইল, রোড ট্রিপে বাচ্চাকাচ্চা ও স্বামী নিয়ে পাহাড় অথবা সমুদ্রের কাছে ঘুরতে যাওয়া। কী দারুণ জীবন। আর এখানে আমি! অফিসের পলিটিক্স, সংসারের দায়িত্ব আর সানজিদার অনুরোধের চেঁকি গিলে যাচ্ছি কেবল। এইসব মনে করতে করতে আবার মোবাইলের দিকে চোখ পড়ে, একটা সিনেমার ছোট্ট অংশ দেখাচ্ছে একটা পেজের ভিডিওতে। স্বামী স্ত্রীকে বাড়িতে ফিরিয়ে আনার চেষ্টা করছে। অথচ স্ত্রী পুলিশের কাছে উল্টা স্বামীকেই ফাঁসিয়ে দিচ্ছে। জমজমাট অবস্থা। জ্যামের মাঝ দিয়েই গাড়ি ধীরগতিতে একটু সামনে এগিয়ে যায়। আর চারপাশের সবকিছু ভুলে আমি মোবাইল স্ক্রিনের ভেতর ঢুকে পড়তে থাকি।
বাড়ি ফিরে যাওয়ার নিতে যাওয়ার আগে আগেই সানজিদার ফোন চলে আসে। আহহা! ভুলেই গিয়েছিলাম পনের নম্বরে যেতে হবে এখন ওর সাথে। ফেসওয়াশ আর উষ্ণ পানির ঝাঁপটা দিয়ে চটপট মুখ-হাত ধুয়ে কিছুটা ফ্রেশ হই। একটা জলছাপের কাজ করা ইন্ডিয়ান লনের কামিজ পরে নিই। চুলগুলো আঁচড়ে মুখে হালকা ও ন্যাচারাল মেকআপের ছোঁয়া কি বেশ গাঢ় দেখাচ্ছে? একটা লিপস্টিক দিই। বাড়ির নিচে গাড়ি পার্ক করে সানজিদা বার বার কল দিতে থাকে। বের হতে গিয়েও কী মনে করে থমকে ড্রয়ার থেকে হিরার আংটি আর দুটো পাতলা বালা পরি। মহিলাদের দেখলে আজকাল সবাই পোশাকের পাশাপাশি আংটি, চুড়ি আর নাকফুল দেখে বিচার করে নেয় যে তার আর্থিক অবস্থান কেমন। তাই কিছুতেই এই বিষয়ে হেরফের করা যাবে না। সবশেষে ব্র্যান্ডের ভ্যানিটি ব্যাগ আর মোবাইলটা নিয়ে লিফটের দিকে প্রায় ছুটতে থাকি আমি।
গলির মোড়ে কিছুদূর গিয়ে আর গাড়ি গেল না। রাস্তা খুব সরু। সানজিদা ড্রাইভারকে বলল, মেইন রোডে গাড়ি রেখে দিতে। আমি আর সানজিদা আশপাশের বাড়ির নম্বর দেখতে দেখতে পাশাপাশি হাঁটতে শুরু করলাম। ৬১নং বাড়ি পাওয়া গিয়েছে। আরও বেশ কিছু বাড়ি আছে দুপাশে। আমি নম্বর মেলাতে মেলাতে সানজিদার দিকে তাকাই। কোনো একটা দামি পারফিউম মেখেছে ও। ঘ্রাণটা যেন বাতাসে ম ম করছে। কেমন যেন ফুল অথবা ক্রিমের ঘ্রাণ। বলে বোঝানো যাবে না। আহ, পারফিউম, সুগন্ধি। দারুণ কিছু ভাবতেই হবে এই পিচ নিয়ে। অন্যমনস্ক হয়ে ভাবতে থাকি আমি কেবল।
এই যে এদিকে মনে হয় হবে। আমি ৬৬নং বাড়ি পেয়েছি। চেঁচিয়ে ওঠে সানজিদা হঠাৎ।
আমি বিরক্ত হয়ে বলি,বাড়ির কাউকে কল করে কেন ডিরেকশন নিচ্ছিস না?
নিতে গিয়েছিলাম। শুধুই অসুস্থ শাশুড়ি, রুবি আর কাজের মেয়ে আছে। রুবির স্বামী ফোন ধরেনি। কোথায় যেন গিয়েছে কিছু টাকাপয়সার ব্যবস্থা করতে। আর ছেলেটা তো বখাটে। বাড়িতেই আসে না নিয়মিত। তুই বল কাকে জিজ্ঞেস করব?
আমি সাবধান হয়ে যাই। আমি পাঁচ হাজার টাকা নিয়ে এসেছি তবে চেষ্টা করব হাজার দুয়েক টাকাই দিতে। তবে যদি দেখি সানজিদা আমার চেয়েও অনেক বেশি দিচ্ছে তখন আবার ইগোতে লেগে যাবে, তখন না হয় পাঁচই দেব। আগে দেখা যাক ও কত দেয়।
সাদা দেয়ালের শ্যাওলাধরা পাঁচতলা বাড়িটা আর অল্পখানেক বাদেই খুঁজে পাওয়া যায়। আমি আর সানজিদা সিঁড়ি বেয়ে উঠতে থাকি। লিফট নেই। বাড়ির ঠিক নিচে ময়লার স্তূপ থেকে কাঁচা মাছের গন্ধ ছড়াচ্ছে। ভো ভোঁ করে শব্দ করছে দুই-তিনটা মাছি। নিচের কলাপসিবল গেটের পাশে ভাঙা চেয়ার। ছেঁড়া পাপোশ আর রাজ্যের ধুলা পড়ে আছে। বোঝাই যায় বাড়ির দেখভাল করাই হয় না। কে জানে কত ভাড়া দেয়? এসবের জন্য হয়তো ভাড়াটা কমই দিতে হয়। তিনতলা পর্যন্ত এসেই হাঁপিয়ে যাই কিছুটা। যতই ইয়োগা করি না কেন, শরীরটার বয়স যে হচ্ছে তা এসব কাজ করতে গেলে ঠিকই বোঝা যায়। সানজিদাকে দেখি আমার চেয়ে বেশি গতিতে সিঁড়ি ভাঙছে। দেখে কেমন যেন রাগ লাগে আমার। পাঁচতলা পৌঁছেই হাঁফ ছাড়ি। দুই পাশে দুটা ফ্ল্যাট। অনেকটা এল শেপ হয়ে আছে। একটা ফ্ল্যাটের দরজা হাট খোলা। বাইরে নানারকম স্যান্ডেল, জুতা। বাড়ির ভেতর থেকে তেল ও মসলার স্যাঁতসেঁতে ঘ্রাণ আসছে। জোরে জোরে হিন্দি গান বাজছে, সিটি বাজায়ে।
আমরা পাশের ফ্ল্যাটের সামনে গিয়ে কলিংবেল টিপি। কোনো শব্দ হয় না। আরও কয়েকবার টেপার পরেও শব্দ না হলে সানজিদা হাত মুঠ করে কাঠের দরজায় ঠক ঠক শব্দ করতে থাকে। অল্প কিছুক্ষণের মাঝেই একটা তের-চৌদ্দ বছরের মেয়ে এসে দরজা খুলে দেয়। সানজিদা পায়ের স্যান্ডেল খুলতে খুলতে নিচু স্বরে বলে, তোমার আপা কোন ঘরে?
এদিকে আসেন বলে মেয়েটা আমাদেরকে অনুসরণ করতে বলে। আমি ঘরের ভেতর যেতে যেতে দেখি জায়গায় জায়গায় পলেস্তারা খসে পড়া দেয়াল। ভ্যাম্প খেয়ে কেমন ভিজে আছে। দেয়ালঘড়ি আছে ঠিকই কিন্তু চলছে না। প্যাসেজ পেরিয়েই ডাইনিংটেবিল। সেখানে এঁটো বাসনকোসন পড়ে আছে অবহেলায়। চেয়ারগুলোর হাতল নড়বড়ে, দেখলে মনে হচ্ছে একটা জোর বাতাস আসলেই পড়ে যাবে। পাশের ঘরটা হয়তো বসার ঘর অথচ আসবাবপত্র প্রায় নেই বললেই চলে। এই অবস্থা কেন? সব আসবাবপত্র কি বিক্রি করে দিয়েছে? নাকি এতই গরিব যে অ্যাফোর্ড করতে পারেনি। আমি মনে মনে উত্তর মেলাতে চেষ্টা করতে থাকি। পেছনের একটা ঘর থেকে একটু জড়ানো কণ্ঠ ভেসে আসে। শুনতে পাই কেউ যেন সূরা পড়ছে আবার মাঝে মাঝেই অকথ্য সব গালি দিচ্ছে। সানজিদার দিকে সপ্রশ্নে তাকাতেই সে ইশারায় বুঝিয়ে দেয় রুবির বৃদ্ধা শাশুড়ি এমন করছে। আমরা অল্পক্ষণেই পৌঁছে যাই রুবির ঘরে।
সম্ভবত বাড়ির সবচেয়ে ছোট্ট ঘর এটা। লম্বা বারান্দার মতো একটা ঘর। একটা মাত্র জানালা। মাথার ওপর দুর্বলভাবে ঘুরছে ফ্যান। আর মাঝে মাঝে চি চি শব্দ করছে। মাটিতে তোক বিছিয়ে বিছানার মতো বানানো হয়েছে। ঘরে কোনো খাট নেই। একপাশে শুধুই একটা কাঠের টুল তাতে নানারকম ওষুধ, পানির বোতল আর গ্লাস। ঘরের কোনায় একটা ভাঙা সুটকেসে তূপ করে জমে আছে। রাজ্যের ব্যবহৃত কাপড়। হয়তো এখান থেকেই কাপড় নিয়ে নিয়ে ব্যবহার করা হয়। সারা গায়ে কাঁথা মুড়ি দিয়ে শুয়ে ছিল আমাদের প্রাক্তন সহপাঠী রুবি। আমি ওকে চেনার জন্যই সানজিদার পাশ দিয়ে আরেকটু এগিয়ে যাই। সানজিদা দ্বিধান্বিতভাবে কোমল স্বরে ডাকে,
রুবি
রুবি কোনো শব্দ করে না। কাজের মেয়েটি এসে কাঁধের থেকে ময়লা কথাটা সরিয়ে কিছুটা উচ্চস্বরে বলে,
এই যে খালাম্মা। দেখতে আইসে আপনেরে। একটু তাকান। উইঠা বইবেন?
এবার মৃদু আলোড়ন দেখা যায় রুবির শরীরে। কাজের মেয়েটি কাথা সরিয়ে দিলেই সে ভীষণ ধীরে হালকা পাশ ফিরে তাকায়। কোটরে যাওয়া চোখ, মাথায় প্রায় নাই হয়ে আসা পাতলা চুল আর শুষ্ক ঠোঁটের অসুস্থ ও অভিব্যক্তিহীন চেহারা দেখে আমি ভেতরে ভেতরে শিউরে উঠি। সানজিদা এগিয়ে গিয়ে তোশকের পাশে বসে পড়ে। হাত বাড়িয়ে দেয় রুবির দিকে।
রুবি সেদিকে না দেখে ওর কোটরে যাওয়া গর্তের মতো চোখ নিয়ে আমার দিকে তাকিয়ে থাকে। আমি স্মৃতি হাতড়াতে থাকি। আমি কি ওকে চিনি? আমি কি দেখেছি ওকে আগে? বসেছি কখনো পাশাপাশি? মনে করতে পারি না। সানজিদা ডাকে, রুবি, এই রুবি
অথচ রুবি তাকিয়ে থাকে আমার দিকে।।
আমার জিমের লকার কোড ৩১৪০, আমার পার্লারের সিরিয়াল নং২৫, আমার জুতার সাইজ ৬, আমি ৩৬ বি সাইজের ব্রা পরি, আমার নেটফ্লিক্সের বিল মাসে বারশ টাকা আর আগস্টের তিন তারিখে আমার মেয়ের জন্ম। আমাকে প্রথম প্রেমপত্র দিয়েছিল শোভন নামের এক হিন্দু ছেলে যখন আমি ক্লাস সিক্সে পড়ি। আমার হাতের বালাগুলো দুবাই থেকে কেনা, আমার চুলে বারগেন্ডি রঙ। আমি সব মনে করতে পারি। সব; কিন্তু আমি এই মানুষটার চেহারা বা পরিচয় মনে করতে পারি না। যে আমার দিকে এখন শূন্য দৃষ্টিতে তাকিয়ে আছে। ওর চেহারা বলে দিচ্ছে এই দৃষ্টি শূন্য হলেও অচেনা নয়।
অথচ আমি ওকে চিনতে পারি না। পাগলের মতো আজন্ম স্মৃতি হাতড়াতে থাকি আর হাতড়াতে থাকি।
রুবি তোমাকে চিনি
সানজিদা যখন ফোন করে রুবির কথা বলল, আমি তখন তাকে চিনতে পারছিলাম না। রুবি আফরোজ, আমাদের সাথেই নাকি স্কুলে পড়ত। একই ক্লাস, একই শাখা। কই মনে তো পড়ছে না! উল্টো যারপরনাই বিরক্ত হয়ে যাই রুবির বাসায় যেতে হবে শুনে। গত কয়েক বছরে সানজিদা বেশ সমাজসেবী হয়ে উঠেছে। ফেসবুকে প্রতিবাদী সব স্ট্যাটাস, রক্তদান, মানববন্ধন হ্যাঁন-ত্যান কিছু না কিছু চলছেই। মেরিন ইঞ্জিনিয়ার স্বামী সাগরে সাগরে ঘুরে বেড়ায় আর এক কালের ননির পুতুল সানজিদা হয়ে ওঠে সোশ্যাল মিডিয়া সেলিব্রিটি। কার ঘর ভাঙল, কে নির্যাতিত হলো, কাকে আগুনে পুড়িয়ে মারা হলো এসব নিয়ে এত মাতামাতির কী আছে? এগুলো কি আজ থেকে হচ্ছে? সেই ছেলেবেলা থেকেই রোজ খবরের কাগজে পড়ে এসেছি। এতদিন ছিল কোথায় এই চেতনা? কোথাকার কোন রুবি আফরোজ অসুস্থ বলে এবং সে আমারই এলাকার কাছাকাছি থাকে বলে কেন আমাকেও সাথে যেতে হবে? স্কুলের নীল-সাদা পোশাকে সবাইকে তো দেখতে একই রকম লাগত কেউ কি আদৌ তখন ছিল এই নামে? আমার নিজস্ব সহপাঠী মহল বাদে মনে পড়ে, ঢঙ্গি কেয়া, রাস্কেল রাবিতা, ঘুষখোরের মেয়ে মুনিয়া, শত প্রেম করা নিলু আর ক্লাসে প্রথম হওয়া আবিদার কথা। ওহ না সাথে লেসবিয়ান মাহমুদাও ছিল। আর কাউকে তো মনে পড়ছে না।
টিং টিং করে শব্দ হয়। মোবাইলে মেসেজ আসে,
জিগাতলা, ৬৮নং বাড়ি, পুরোনো মদিনা হোটেলের পাশের সাদা বিল্ডিং। পাঁচতলা।
আমি বিরক্ত হয়ে উত্তর দিই, ওকে! সানজিদাকে আমি না বলতে পারি না। শহরের নামকরা স্কুলে আমার মেয়ের ভর্তি সম্ভব হয়েছে সানজিদার স্বামীর সুপারিশে। এছাড়াও ওর এক মামা প্রতিমন্ত্রী। সরকারি কোনো কাজে সাহায্য লাগলেই আমরা তাঁর পরিচয়ের বদৌলতে কার্যসিদ্ধি করি। এমন উপকারী সহপাঠীর উপকার ভবিষ্যতের জন্য নিশ্চিত করতে মাঝে মাঝে কিছু যন্ত্রণা তো পোহাতে হবেই। তাই আমাকেও যেতে হবে কোনো এক রুবি আফরোজের বাড়িতে। হয়তো কিছুটা আর্থিক সাহায্যও করতে হবে। আমি মনে মনে এই সপ্তাহের ছক গুছিয়ে নিতে চেষ্টা করতে থাকি। অফিসে তিনটা মিটিং, একটা পিচ, দেবরের মেয়ের জন্মদিন, কলিগের হাউজ ওয়ার্মিং পার্টি, উইকলি রিপোর্ট বাদেও মেয়ের স্কুলে একদিন যাওয়া দরকার। এছাড়া পার্লারে যাওয়া ও কিছু কেনাকাটা বাকি আছে। নাহ, আর ভালো লাগছে না। মনে মনে ক্লান্ত হয়ে উঠি। এ সপ্তাহটা খুব হেকটিক যাবে দেখছি।
অফিসে ঢুকেই ব্ল্যাক কফি আনার জন্য ধমকে দিই পিওন বেলালকে, ইন্টার্ন মেয়েটিকে পাঠাই গুলশানের সেরা টেইলরের কাছে বানাতে দেওয়া আমার নতুন সব্যসাচী কাট ব্লাউজ আনতে। সুগন্ধি সাবান নিয়ে কিছু আইডিয়া পিচ করার কথা ছিল। পাশের কেবিনের জিহানের কাছ থেকে সেই কাজের আপডেট নিতে গিয়ে জানতে পারি অফিসে সদ্য যোগ দেওয়া দুজন চ্যাংড়া ছেলেকে প্রেজেন্টেশন বানানোর দায়িত্ব দেওয়া হয়েছে। ভেতরে ভেতরে তেতে উঠি একদম। কেন আতিক ভাই বা রোমেনা আপার মতো কাউকে এদের সাথে জুড়ে দেওয়া হলো না? এই দুই আনাড়ি ছেলে কী করবে কে জানে! পরে দেখা যাবে এই ছেলেরা প্রোডাক্ট কমিউনিকেশন বোঝেনি, যাচ্ছেতাই প্রেজেন্টেশন বানিয়েছে আর আমাকে পিচের আগের দিন রাতভর বসে বসে স্লাইড ঠিক করতে হচ্ছে। অসহ্য।
বেলাল এসে কফি দিয়ে যায়। বেলালকে বলি ছেলেদুটাকে ডেকে আনতে। এক ফাঁকে জেনে নিই ওদের নাম। একজনের নাম মনে ছিল শাওন, অন্যজনের নাম জানলাম, রিফাত। ল্যাপটপ নিয়ে এসে শাওন আর রিফাত আমার সামনে ঝপ করে চেয়ারে বসে পড়ে। বিরক্ত লাগে আমার। এক ভ্রু উঁচু করে বলি,
সব কাজ শেষ?
আরও কিছু কাজ বাকি আছে। আর কিছু জায়গায় ফিডব্যাক লাগবে ম্যাম।
আচ্ছা বলতে থাকো।
দুজনের মাঝে শাওন গলা খাকরে বলতে শুরু করে, আমাদের এই প্রেজেন্টেশন হবে মূলত সৌরভ বা পারফিউম নিয়ে। সেখান থেকে আমরা লিংক করব ফুলের, ফুল থেকে সাবানে! সাবান থেকে ক্রেতার কাছে। সে জন্য শুরুতেই আমরা বলব পারফিউম বা সুগন্ধির ইতিহাস ও টম টাইকারের বিখ্যাত সিনেমা পারফিউম নিয়ে। ইতিহাসে পরে আসি, আগে বলি কী এই সিনেমা। দেখুন, পৃথিবীর সব মানুষ দেখতে শারীরিকভাবে অনেকটা একরকম বা একই বৈশিষ্ট্যের হলেও চারিত্রিকভাবে কিন্তু একই রকম নয়। সবারই নাক, কান, চোখ, গলা, হাত-পা থাকার পরেও কেউ শিল্পী তো কেউ খুনি, কেউ নেতা কেউ বা ফকির। পারফিউম হলো সেইসব বৈশিষ্ট্যের মাঝে সবচেয়ে শক্তিশালী ও অন্যরকম তাৎপর্য অর্থাৎ ইন্দ্রিয়গত বা ঘ্রাণের গল্প। আমরা যখন ফুলের ঘ্রাণ নিই আমাদের কেমন লাগে? ভালো, তাই না? নতুন বইয়ের ঘ্রাণ নিলে মন ভালো হয়ে যায়। আবার খাবারের ঘ্রাণে পেটে ক্ষিধে চাগিয়ে ওঠে। এই সব ঘ্রাণ নিয়ে আবর্তিত হয় আমাদের জীবন।
শাওন কণ্ঠে তীব্র সিরিয়াসনেস নিয়ে বলতে থাকে। আমি হাতের উলটা পিঠ দিয়ে মুখ ঢেকে হাই তোলা গোপন করি। শাওন বলে যায়, বলে যায়। প্রায় মিনিট পাঁচেক পর আমি বলি,
পারফিউম সেই সিনেমা না? গ্রানুইলি নামের এক ছেলেকে তার মা ফেলে চলে যায়। সেই ছেলে বড় হয়ে একের পর এক খুন করতে থাকে ঘ্রাণের প্রতি এফেকশন নিয়ে?
হঠাৎ শাওন থেমে যায়।
ম্যাম, আপনি দেখেছেন সিনেমাটা?
হ্যাঁ দেখেছি। তোমার মনে হচ্ছে না সুগন্ধি সাবানের শুরুই করছ তুমি একটা নেগেটিভ কাহিনি দিয়ে? আর তোমার টিজি মানে টারগেট গ্রুপ কারা? কারা সুগন্ধি সাবান ব্যবহার করে? পারফিউম সিনেমার মাছের বাজারে কাজ করতে থাকা গ্রানুইলি তোমার গ্রুপ নাকি এ সময়ের স্কুল-কলেজ থেকে শুরু করে সদ্য বিশ্ববিদ্যালয়ের যাওয়া তুলতুলে মেয়েরা তোমার গ্রুপ? ফুল, লতা, পাতা, নায়িকাদের ত্বক, ঘ্রাণ পেয়ে পাগল হয়ে যাবে ছেলেরা, এমন ধরনের স্টেরিওটাইপ কিছু করলে বিরক্ত হতাম কিন্তু অন্তত বুঝতাম ঠিক দিকেই যাচ্ছ। অথচ শুরু করেছ এমন কিছু দিয়ে যা মাথামোটা ক্লায়েন্টদের মাথার চেয়ে অনেক উপরে উড়ে যাবে। এটা কি ফান? টাইম পাস? এই সপ্তাহের শেষেই পিচ আর তোমরা কিনা
রিফাত আর শাওনের চেহারা পাংশুটে হয়ে যায়। আমি দেখতে পাই শাওনের গালের মাংস নার্ভাসনেসে তিরতির করে কাঁপছে।
প্লিজ গো অ্যান্ড ডু সামথিং। রোমেনা আপা লাঞ্চে যাওয়ার আগে তার থেকে আইডিয়া নাও। আরেকবার ব্রিফ নিয়ে এরপর আজকের মধ্যে আমাকে প্রথম ড্রাফট দেখাও।
আপনি কি এই সিনেমার অংশ বাদে বাকি স্লাইডগুলোতে চোখ বুলাবেন ম্যাম। বেশ কিছু ইউনিক আইডিয়া ছিল। হয়তো অন্যগুলো আপনার এত খারাপ লাগবে না।
নট ইন্টারেস্টেড। আমি দাঁত বের করে মেকি হাসি দিয়ে শীতলভাবে প্রত্যাখ্যান করি ওদের। ছেলে দুটা মাথা নিচু করে চলে যায়। ওদের প্রস্থান দেখে মনে মনে কিছুটা আরাম পাই। রোমেনা আপার ওপর আরেকটু প্রেশার দেওয়া গেল। আজকাল আমাকে একটু কম পাত্তা দিচ্ছেন উনি। মনোয়ার ভাইয়ের সাথে বেশি মাখামাখি করছিল। উনাকে এভাবে কিছুটা চাপে ফেলতে পারলে ভালোই লাগবে।
ডেস্কে জমা থাকা দুটা ফাইল ফলোআপ করে, কিছু জরুরি ফোনকল শেষ করে আমি দুপুরে খাই টুনা সালাদ, অলিভ অয়েল দেওয়া একটা পাতলা রুটি আর এক কাপ গ্রিন টি। এক ফাঁকে আহমেদ ভাইয়ের কেবিনে গিয়ে কিছুটা গালগল্প করে তাকে আলগা পাত্তা দিয়ে আসি। বাড়িতে ফোন করে কাজের লোকের কাছে ফারিজার স্কুল থেকে আসার খবর নেই, খাওয়া-দাওয়ার ব্যাপারে নানা কিছু সিদ্ধান্ত দিই। বুধবার বিকেলে পার্লারে যাওয়ার বুকিং দিয়ে দিই। অনলাইনে কিছু কেনাকাটা করে ফেলি দেবরের মেয়ের জন্য। এসব করতে করতে বিকেল হয়ে যায়। পাঁচটার দিকে একটা ঘরোয়া মিটিং করে, আধ ঘণ্টা রিপোের্ট লিখে আমি বাড়ি যাওয়ার জন্য প্রস্তুতি নিই। প্রেসড পাউডারের বক্স খুলে আয়নায় তাকিয়ে দেখি আমার মুখে দুইটা ব্রণ হয়েছে। কানের পাশ দিয়ে হালকা দেখা যাচ্ছে সাদা চুল। তৃকে ব্রেকডাউন হচ্ছে। রাত জাগার ফল। মেজাজ খারাপ হয়ে যায়। নাহ, শামিমের সাথে রাত জেগে নেটফ্লিক্সের সিনেমা দেখার অভ্যাস বাদ দিতে হবে। আজকে রাতে ফেসপ্যাক দিয়ে আগে আগে ঘুমিয়ে যাব। শামিম তিন দিনের জন্য ব্যাংকক গিয়েছে, নিজের মতো করে গুছিয়ে থাকার এই তো সুযোগ!
আমি ঝটপট ব্যাগ গুছিয়ে নিই। ড্রাইভারকে ফোন করে জানিয়ে দিই রেডি থাকতে। এমন সময় রিফাত এসে নক করে, ম্যাম, একটু কথা ছিল।
ইয়েস!
আমাদের প্রেজেন্টেশনের ড্রাফট অনেকটাই হয়ে গিয়েছে। রোমেনা ম্যাম দেখেছেন। আপনাকে এখন দেখাব?
না, আমি তো এখন বের হচ্ছি। একটা অ্যাপয়েন্টমেন্ট আছে আমার। তুমি প্রেজেনটেশন মেইল করো। আমি দেখে নেব। আর কিছু মনে হলে তোমাকে ফোন করব। ফোনে ফোনে আমাকে স্লাইড ব্যাখ্যা করবে। ওকে?
ওকে ম্যাম। এক বাক্যে রাজি হয়ে যায় ছেলেটা। যদিও মিনিট পাঁচেক পর দেখা যায় রিফাতের মেইলে রোমেনা আপাও সিসিতে যুক্ত হয়েছেন। অর্থাৎ আমি কী ফিডব্যাক দিই, কেমন ঘুরাই সেগুলো দেখার জন্য এই অবেলায় উনি সাথে সাথে থাকবেন অফিসিয়াল মেইলে। বিরক্তিকর। এতই যদি চিন্তা থাকে আগে কেন গাইড করেননি ছেলেগুলোকে?
গুলশান থেকে ধানমন্ডি ফিরতে ফিরতে প্রায় ঘণ্টা দুয়েক লেগে যায়। অফিস ফেরত জ্যাম, ভ্যাপসা গরম উত্তপ্ত করে রেখেছে শহরটাকে। শীতাতপ নিয়ন্ত্রিত গাড়িতে বসেও বাইরের উত্তাপ টের পাওয়া যায়। আমি ফেসবুক চেক করতে করতে দেখি, আহমেদ ভাইয়ের স্ত্রী শহরের সেরা কফিশপে গিয়ে চেক ইন দিয়েছে। আগের অফিসের শোয়েব স্যার কী যেন একটা অ্যাওয়ার্ড পেয়েছেন। পুরা টিমের সাথে ওয়াইড সেলফি দিয়েছেন। আমার প্রতিবেশীর ছেলে চলে যাচ্ছে আমেরিকা পড়তে। দুই-তিনটা অনলাইন বুটিক আর কসমেটিক শপ থেকে লাইভ হচ্ছে। দেখব না, দেখব না করেও আমি দেখে ফেলি। মুখে কয়েক প্রস্থ ফাউন্ডেশন মেখে প্রায় ব্রাইডাল সাজে লাইভ করছে মেয়েগুলো। লাইভে রি-অ্যাকশন এসে যাচ্ছে একের পর এক। লাইক, লাভ, হাহা। নামকরা বিদেশি ব্র্যান্ডের একটা নুড লিপস্টিক অর্ডার করে ফেলি। সামনের কোনো দাওয়াতে পরা যাবে। গাড়ি মানিক মিয়া অ্যাভিনিউ থেকে মোড় নিয়ে মিরপুর রোডে উঠে যায়। আহ! আর মাত্র অল্প কিছুক্ষণ। বাসায় গিয়েই সবার আগে শাওয়ার নিতে হবে। এরপর এক কাপ কফি খেতে খেতে ফারিজার স্যারের আসার ব্যাপারে খবর নিতে হবে, এক নজর চোখ বুলাতে হবে ওর বাড়ির কাজে। শামিমকে একটা ফোন করতে হবে। রিফাতের পাঠানো প্রেজেন্টেশন দেখে এমন কিছু ভুল ধরতে হবে যা দেখে রোমেনা আপাও নড়েচড়ে বসতে বাধ্য হবেন। এছাড়াও সৌরভ বা সুগন্ধি সাবান নিয়ে বাইরের দেশের কিছু পুরস্কার ও প্রশংসাপ্রাপ্ত আইডিয়া দেখে কাছাকাছি কিছুর সাথে নিজের ভাবনা মিলিয়ে এমন কিছু যুক্ত করতে হবে যা এই মাথামোটা ক্লায়েন্টদের কাছে গ্রাউন্ড ব্রেকিং আইডিয়া মনে হবে।
মিরপুর রোডে কিসের যেন জটলা লেগে আছে! ঘন ঘন হর্ন দিচ্ছে সব গাড়ি। খালি গায়ে কদমফুল হাতে ছুটে বেড়াচ্ছে একটা ছেলে। ছোট্ট শিশু কোলে নিয়ে ভিক্ষা করছে এক মহিলা। বাচ্চাটার নাক থেকে সর্দি ঝরছে অনবরত। আমি চোখ ঘুরিয়ে নিই। শহরটা নোংরা হয়েই যাচ্ছে। অতিরিক্ত মানুষ, যানবাহন, খাবার ও দোকান সবকিছু মিলিয়ে। অথচ দেশের বাইরের পথঘাট কী সুন্দর আর ঝকঝকে। আমার যেসব বান্ধবী দেশের বাইরে থিতু হয়েছে তাদের দেখে দেখে ঈর্ষা জাগে। হাল ফ্যাশনের গাড়ি, মোবাইল, রোড ট্রিপে বাচ্চাকাচ্চা ও স্বামী নিয়ে পাহাড় অথবা সমুদ্রের কাছে ঘুরতে যাওয়া। কী দারুণ জীবন। আর এখানে আমি! অফিসের পলিটিক্স, সংসারের দায়িত্ব আর সানজিদার অনুরোধের চেঁকি গিলে যাচ্ছি কেবল। এইসব মনে করতে করতে আবার মোবাইলের দিকে চোখ পড়ে, একটা সিনেমার ছোট্ট অংশ দেখাচ্ছে একটা পেজের ভিডিওতে। স্বামী স্ত্রীকে বাড়িতে ফিরিয়ে আনার চেষ্টা করছে। অথচ স্ত্রী পুলিশের কাছে উল্টা স্বামীকেই ফাঁসিয়ে দিচ্ছে। জমজমাট অবস্থা। জ্যামের মাঝ দিয়েই গাড়ি ধীরগতিতে একটু সামনে এগিয়ে যায়। আর চারপাশের সবকিছু ভুলে আমি মোবাইল স্ক্রিনের ভেতর ঢুকে পড়তে থাকি।
বাড়ি ফিরে যাওয়ার নিতে যাওয়ার আগে আগেই সানজিদার ফোন চলে আসে। আহহা! ভুলেই গিয়েছিলাম পনের নম্বরে যেতে হবে এখন ওর সাথে। ফেসওয়াশ আর উষ্ণ পানির ঝাঁপটা দিয়ে চটপট মুখ-হাত ধুয়ে কিছুটা ফ্রেশ হই। একটা জলছাপের কাজ করা ইন্ডিয়ান লনের কামিজ পরে নিই। চুলগুলো আঁচড়ে মুখে হালকা ও ন্যাচারাল মেকআপের ছোঁয়া কি বেশ গাঢ় দেখাচ্ছে? একটা লিপস্টিক দিই। বাড়ির নিচে গাড়ি পার্ক করে সানজিদা বার বার কল দিতে থাকে। বের হতে গিয়েও কী মনে করে থমকে ড্রয়ার থেকে হিরার আংটি আর দুটো পাতলা বালা পরি। মহিলাদের দেখলে আজকাল সবাই পোশাকের পাশাপাশি আংটি, চুড়ি আর নাকফুল দেখে বিচার করে নেয় যে তার আর্থিক অবস্থান কেমন। তাই কিছুতেই এই বিষয়ে হেরফের করা যাবে না। সবশেষে ব্র্যান্ডের ভ্যানিটি ব্যাগ আর মোবাইলটা নিয়ে লিফটের দিকে প্রায় ছুটতে থাকি আমি।
গলির মোড়ে কিছুদূর গিয়ে আর গাড়ি গেল না। রাস্তা খুব সরু। সানজিদা ড্রাইভারকে বলল, মেইন রোডে গাড়ি রেখে দিতে। আমি আর সানজিদা আশপাশের বাড়ির নম্বর দেখতে দেখতে পাশাপাশি হাঁটতে শুরু করলাম। ৬১নং বাড়ি পাওয়া গিয়েছে। আরও বেশ কিছু বাড়ি আছে দুপাশে। আমি নম্বর মেলাতে মেলাতে সানজিদার দিকে তাকাই। কোনো একটা দামি পারফিউম মেখেছে ও। ঘ্রাণটা যেন বাতাসে ম ম করছে। কেমন যেন ফুল অথবা ক্রিমের ঘ্রাণ। বলে বোঝানো যাবে না। আহ, পারফিউম, সুগন্ধি। দারুণ কিছু ভাবতেই হবে এই পিচ নিয়ে। অন্যমনস্ক হয়ে ভাবতে থাকি আমি কেবল।
এই যে এদিকে মনে হয় হবে। আমি ৬৬নং বাড়ি পেয়েছি। চেঁচিয়ে ওঠে সানজিদা হঠাৎ।
আমি বিরক্ত হয়ে বলি,বাড়ির কাউকে কল করে কেন ডিরেকশন নিচ্ছিস না?
নিতে গিয়েছিলাম। শুধুই অসুস্থ শাশুড়ি, রুবি আর কাজের মেয়ে আছে। রুবির স্বামী ফোন ধরেনি। কোথায় যেন গিয়েছে কিছু টাকাপয়সার ব্যবস্থা করতে। আর ছেলেটা তো বখাটে। বাড়িতেই আসে না নিয়মিত। তুই বল কাকে জিজ্ঞেস করব?
আমি সাবধান হয়ে যাই। আমি পাঁচ হাজার টাকা নিয়ে এসেছি তবে চেষ্টা করব হাজার দুয়েক টাকাই দিতে। তবে যদি দেখি সানজিদা আমার চেয়েও অনেক বেশি দিচ্ছে তখন আবার ইগোতে লেগে যাবে, তখন না হয় পাঁচই দেব। আগে দেখা যাক ও কত দেয়।
সাদা দেয়ালের শ্যাওলাধরা পাঁচতলা বাড়িটা আর অল্পখানেক বাদেই খুঁজে পাওয়া যায়। আমি আর সানজিদা সিঁড়ি বেয়ে উঠতে থাকি। লিফট নেই। বাড়ির ঠিক নিচে ময়লার স্তূপ থেকে কাঁচা মাছের গন্ধ ছড়াচ্ছে। ভো ভোঁ করে শব্দ করছে দুই-তিনটা মাছি। নিচের কলাপসিবল গেটের পাশে ভাঙা চেয়ার। ছেঁড়া পাপোশ আর রাজ্যের ধুলা পড়ে আছে। বোঝাই যায় বাড়ির দেখভাল করাই হয় না। কে জানে কত ভাড়া দেয়? এসবের জন্য হয়তো ভাড়াটা কমই দিতে হয়। তিনতলা পর্যন্ত এসেই হাঁপিয়ে যাই কিছুটা। যতই ইয়োগা করি না কেন, শরীরটার বয়স যে হচ্ছে তা এসব কাজ করতে গেলে ঠিকই বোঝা যায়। সানজিদাকে দেখি আমার চেয়ে বেশি গতিতে সিঁড়ি ভাঙছে। দেখে কেমন যেন রাগ লাগে আমার। পাঁচতলা পৌঁছেই হাঁফ ছাড়ি। দুই পাশে দুটা ফ্ল্যাট। অনেকটা এল শেপ হয়ে আছে। একটা ফ্ল্যাটের দরজা হাট খোলা। বাইরে নানারকম স্যান্ডেল, জুতা। বাড়ির ভেতর থেকে তেল ও মসলার স্যাঁতসেঁতে ঘ্রাণ আসছে। জোরে জোরে হিন্দি গান বাজছে, সিটি বাজায়ে।
আমরা পাশের ফ্ল্যাটের সামনে গিয়ে কলিংবেল টিপি। কোনো শব্দ হয় না। আরও কয়েকবার টেপার পরেও শব্দ না হলে সানজিদা হাত মুঠ করে কাঠের দরজায় ঠক ঠক শব্দ করতে থাকে। অল্প কিছুক্ষণের মাঝেই একটা তের-চৌদ্দ বছরের মেয়ে এসে দরজা খুলে দেয়। সানজিদা পায়ের স্যান্ডেল খুলতে খুলতে নিচু স্বরে বলে, তোমার আপা কোন ঘরে?
এদিকে আসেন বলে মেয়েটা আমাদেরকে অনুসরণ করতে বলে। আমি ঘরের ভেতর যেতে যেতে দেখি জায়গায় জায়গায় পলেস্তারা খসে পড়া দেয়াল। ভ্যাম্প খেয়ে কেমন ভিজে আছে। দেয়ালঘড়ি আছে ঠিকই কিন্তু চলছে না। প্যাসেজ পেরিয়েই ডাইনিংটেবিল। সেখানে এঁটো বাসনকোসন পড়ে আছে অবহেলায়। চেয়ারগুলোর হাতল নড়বড়ে, দেখলে মনে হচ্ছে একটা জোর বাতাস আসলেই পড়ে যাবে। পাশের ঘরটা হয়তো বসার ঘর অথচ আসবাবপত্র প্রায় নেই বললেই চলে। এই অবস্থা কেন? সব আসবাবপত্র কি বিক্রি করে দিয়েছে? নাকি এতই গরিব যে অ্যাফোর্ড করতে পারেনি। আমি মনে মনে উত্তর মেলাতে চেষ্টা করতে থাকি। পেছনের একটা ঘর থেকে একটু জড়ানো কণ্ঠ ভেসে আসে। শুনতে পাই কেউ যেন সূরা পড়ছে আবার মাঝে মাঝেই অকথ্য সব গালি দিচ্ছে। সানজিদার দিকে সপ্রশ্নে তাকাতেই সে ইশারায় বুঝিয়ে দেয় রুবির বৃদ্ধা শাশুড়ি এমন করছে। আমরা অল্পক্ষণেই পৌঁছে যাই রুবির ঘরে।
সম্ভবত বাড়ির সবচেয়ে ছোট্ট ঘর এটা। লম্বা বারান্দার মতো একটা ঘর। একটা মাত্র জানালা। মাথার ওপর দুর্বলভাবে ঘুরছে ফ্যান। আর মাঝে মাঝে চি চি শব্দ করছে। মাটিতে তোক বিছিয়ে বিছানার মতো বানানো হয়েছে। ঘরে কোনো খাট নেই। একপাশে শুধুই একটা কাঠের টুল তাতে নানারকম ওষুধ, পানির বোতল আর গ্লাস। ঘরের কোনায় একটা ভাঙা সুটকেসে তূপ করে জমে আছে। রাজ্যের ব্যবহৃত কাপড়। হয়তো এখান থেকেই কাপড় নিয়ে নিয়ে ব্যবহার করা হয়। সারা গায়ে কাঁথা মুড়ি দিয়ে শুয়ে ছিল আমাদের প্রাক্তন সহপাঠী রুবি। আমি ওকে চেনার জন্যই সানজিদার পাশ দিয়ে আরেকটু এগিয়ে যাই। সানজিদা দ্বিধান্বিতভাবে কোমল স্বরে ডাকে,
রুবি
রুবি কোনো শব্দ করে না। কাজের মেয়েটি এসে কাঁধের থেকে ময়লা কথাটা সরিয়ে কিছুটা উচ্চস্বরে বলে,
এই যে খালাম্মা। দেখতে আইসে আপনেরে। একটু তাকান। উইঠা বইবেন?
এবার মৃদু আলোড়ন দেখা যায় রুবির শরীরে। কাজের মেয়েটি কাথা সরিয়ে দিলেই সে ভীষণ ধীরে হালকা পাশ ফিরে তাকায়। কোটরে যাওয়া চোখ, মাথায় প্রায় নাই হয়ে আসা পাতলা চুল আর শুষ্ক ঠোঁটের অসুস্থ ও অভিব্যক্তিহীন চেহারা দেখে আমি ভেতরে ভেতরে শিউরে উঠি। সানজিদা এগিয়ে গিয়ে তোশকের পাশে বসে পড়ে। হাত বাড়িয়ে দেয় রুবির দিকে।
রুবি সেদিকে না দেখে ওর কোটরে যাওয়া গর্তের মতো চোখ নিয়ে আমার দিকে তাকিয়ে থাকে। আমি স্মৃতি হাতড়াতে থাকি। আমি কি ওকে চিনি? আমি কি দেখেছি ওকে আগে? বসেছি কখনো পাশাপাশি? মনে করতে পারি না। সানজিদা ডাকে, রুবি, এই রুবি
অথচ রুবি তাকিয়ে থাকে আমার দিকে।।
আমার জিমের লকার কোড ৩১৪০, আমার পার্লারের সিরিয়াল নং২৫, আমার জুতার সাইজ ৬, আমি ৩৬ বি সাইজের ব্রা পরি, আমার নেটফ্লিক্সের বিল মাসে বারশ টাকা আর আগস্টের তিন তারিখে আমার মেয়ের জন্ম। আমাকে প্রথম প্রেমপত্র দিয়েছিল শোভন নামের এক হিন্দু ছেলে যখন আমি ক্লাস সিক্সে পড়ি। আমার হাতের বালাগুলো দুবাই থেকে কেনা, আমার চুলে বারগেন্ডি রঙ। আমি সব মনে করতে পারি। সব; কিন্তু আমি এই মানুষটার চেহারা বা পরিচয় মনে করতে পারি না। যে আমার দিকে এখন শূন্য দৃষ্টিতে তাকিয়ে আছে। ওর চেহারা বলে দিচ্ছে এই দৃষ্টি শূন্য হলেও অচেনা নয়।
অথচ আমি ওকে চিনতে পারি না। পাগলের মতো আজন্ম স্মৃতি হাতড়াতে থাকি আর হাতড়াতে থাকি।

সান্তা মনিকা স্টেশন পেরিয়ে
সান্তা মনিকা স্টেশন কলোনির পাশে ছোট্ট একটি ফ্ল্যাটে থাকতাম আমরা। আমি আর আমার বড় বোন। আমার বড় বোন ছিল বেশ ছোটখাটো একজন মানুষ। তার কাঁধের চেয়ে কোমর ছিল অতিরিক্ত রকমের চওড়া। ওর চোখের দু-পাশে তিনটি করে ভাঁজ জমে থাকত তীরের মতো। গালে ছিল বেশ বড় আকৃতির একটি জঙুল। মাথার অল্প কিছু পাতলা চুল নানাভাবে বেঁধে ও নিজের মুখটাকে কিছুটা স্বাভাবিক দেখানোর চেষ্টা করত। আমার বোনের বাম পা ডান পায়ের চেয়ে ছিল একটু ছোট। তাই ওকে বাম পায়ে একটু উঁচু জুতা পরে হাঁটতে হতো, তাও কিছুটা পা টেনে টেনে।
সান্তা মনিকা স্টেশনের কাছাকাছি যে বাড়িটায় আমাদের বসবাস, সেটা ছিল বহু বছরের পুরোনো, বিবর্ণ ও স্যাঁতসেঁতে। তিনতলায় ছিল আমাদের ফ্ল্যাট। বাড়ির পাশ দিয়ে যখন ট্রেন যেত, তখন বাড়িটা ঝনঝন ঝনঝন বাজনা তুলে কাঁপত মুড়ির টিনের মতো। আমি শুনেছিলাম আমার বাবা-মা ট্রেনের নিচে কাটা পড়ে মারা গেছে আমার জন্মের পরপর। তারা স্বেচ্ছায় ট্রেনের নিচে চলে গিয়েছিল নাকি ট্রেনই দুর্ঘটনাবশত তাদের ওপর চলে এসেছিল তা আমি জানি না। তবে আমার বাবা-মায়ের মৃত্যুর কারণেই হয়তো ট্রেন আসার শব্দ শুনলেই আমার মনে বিচিত্র রকমের একটা আকর্ষণ কাজ করত। একটা দুর্বার ডাক। ওই সময়টা আমি জানালায় কাঁচ সরিয়ে চুপচাপ বসে থাকতাম, যতক্ষণ ট্রেনটা তার চলে যাওয়ার সমস্ত শব্দ নিয়ে আমার চোখের সামনে থেকে মিলিয়ে না যেত ৷
আমার বোন রান্নাবান্না খুব বেশি পারত না। বাঁধাকপির স্যুপ, ছোট মাছ ভাজা, পাতলা ডাল, আলু-টমেটো ও সবজি দিয়ে বিচিত্র এক রকমের ভর্তা বাদে আর কোনো ধরনের কিছু ওকে বানাতে দেখিনি। ঘুরেফিরে এই খাবারগুলোই খেতাম আমরা। প্রতি শনিবার খুব ভোরে আমাদের বাজারে যাওয়া হতো। আমার বোন এই এলাকার যে ছোট দোকানে হিসাবনিকাশের কাজ করে সেখানে ওকে যেতে হয় টানা ছয়দিন। শুধু শনিবার দিনটাই ছিল ওর ছুটি। তাই সেই দিনটা আমরা কাঁচাবাজারের কাজটুকু সেরে রাখতাম। আমরা কখনোই এক সপ্তাহের চেয়ে বেশি দিনের বাজার করতাম না। আমার বোনের সবকিছু হিসাব করা। তাই, শুক্রবার রাতের খাবারের সাথে সাথেই আমাদের খাবার ফুরিয়ে যেত। কাঁচাবাজার করতে যাওয়ার সময় অন্য শহর থেকে আসা বিভিন্ন দোকানদার প্রায়ই আমাদের নিয়ে আগ্রহী হয়ে উঠত। অকারণেই খোশগল্প জমাতে চাইত। তারা যদি অল্পবয়সি কোনো পুরুষ হতো তা হলে আমার বোন সেই দোকানে থাকত দীর্ঘ সময়। আর তারা যদি হতো মধ্যবয়স্ক বা বুড়ো তা হলে তাদের সাথে প্রতি মুহূর্তে সে শুধু সবজি বা চালের দাম নিয়ে ঝগড়া করে যেত। আসলে সে মনে মনে প্রাণপণে একজন জীবনসঙ্গী খুঁজছিল, কিন্তু কোনো ছেলে পাওয়া যাচ্ছিল না। এদিকে তার মাথার চুল কমে যাচ্ছে, দিন দিন গালের জঙুলটা আরও বড় হচ্ছে, চোখের তীর-আঁকা ভাঁজ হচ্ছে গাঢ়। গলার চামড়ায় জেগেছে ঢেউ। সব মিলিয়ে তাকে দেখতে লাগে বিকট। আমাদের প্রতিবেশীরা অনেক আগে থেকেই কানাঘুষা করে যে আমার বোনের কখনোই বিয়ে হবে না। এমনিতেও ওর অনেক বয়স হয়ে গেছে। কথা অবশ্য কিছুটা সত্য। আমার বোনের সাথে আমার বয়সের তফাৎ এতই বেশি যে বাজারে কোনো পথচারী বা নতুন দোকানি যদি আমাকে হাসিমুখে জিজ্ঞেস করে, কিরে মায়ের সাথে বাজারে এসেছিস? আমি উত্তর দেওয়ার আগেই আমার বোন অসম্ভব গম্ভীর ও শীতল স্বরে বলে ওঠে, ও আমার ছোট ভাই। কিন্তু এই চারটি শব্দেই প্রচণ্ডভাবে বোঝা যায় প্রশ্ন করা মানুষটার ওপরে সে কী অসম্ভব রেগে গিয়েছে।
আমি যেই স্কুলে পড়ি, সেখানে এখন আমার কোনো খেলার সঙ্গী নেই ৷ আগে আমার একটা বন্ধু ছিল। কিন্তু সেই ছেলেটি এলাকা বদল করে অন্যখানে চলে গিয়েছে। তাই ক্লাসে পড়ালেখার বিষয় বাদে আমার কারো সাথেই কোনো গল্পস্বল্প হয় না। আমরা প্রতি সপ্তাহে একই ধরনের খাবার খাই, প্রতি শনিবারে যাই বাজারে, আমার বোন ছয়দিন কাজ করে, আমি পাঁচদিন ক্লাস করি আর প্রতিরাতে আমি জানালার কাঁচ তুলে ট্রেন চলে যাওয়ার সময় একইভাবে জেগে বসে থাকি। আমাদের একঘেয়ে সময় চলে যাচ্ছিল এভাবেই। যতদিন আমাদের জীবনে জোসেফ না এলো।
জোসেফ সান্তা মনিকা শহরের অনেক পুরোনো একটা বেকারির মালিক। সে আগে মালিক ছিল না, ছিল শুধুই কর্মচারী। অল্প কিছুদিন হলো মালিক হয়েছে। আগে মালিক ছিল ওর বাবা। এরপর এক রাতে ওর বাবা হঠাৎ ঘুমের মধ্যে মারা গেল মুখে ফেনা তুলে। অনেকে বলে, তাকে আসলে বিষ খাইয়ে মেরে ফেলা হয়েছে। সত্যটা কেউ জানে না। এ ঘটনার পর থেকে বেকারির দোকানের সবকিছু দেখাশোনা করছে জোসেফ। ও মধ্যবয়স্ক, মাঝারি গড়ন, মৃদুভাষী। চওড়া সোলের বুট পরে হাঁটে। ওকে এই এলাকার সবচেয়ে ভদ্র পুরুষদের একজন বলে ধরা হয়। আজ পর্যন্ত কেউ মদ খেয়ে মাতলামি করতেও দেখেনি। এর আগে কখনো দেখা যায়নি কোনো মেয়ে বা নারীর সান্নিধ্যেও। আর কারও সাথে খারাপ ব্যবহার করা তো দূরের কথা। আক্ষরিক অর্থেই জোসেফ ছিল একজন সাদামাটা, ভদ্র মানুষ। জোসেফের সাথে আমার বোনের কীভাবে পরিচয় হয়েছিল তা আমি জানি না। শুধু এটাই জানি যে, সে আমাদের ফ্ল্যাটে আসা শুরু করল প্রতি সপ্তাহে এক দিন পরপর। আর সবচেয়ে ভালো বিষয় ছিল, মানুষটা কখনোই একা আসত না বা খালি হাতে আসত না। ওর সাথে সবসময় থাকত একটা খয়েরি কাগজের ব্যাগ। সেই ব্যাগে থাকত কোনো না কোনো মিষ্টি খাবার, নিজের বেকারি থেকে আনা।
আমার সঙ্গে দেখা হলেই জোসেফ বলত, এই নাও স্ট্রবেরি টার্ট। খেয়ে দেখো তো মিষ্টি ঠিক আছে নাকি? কখনো সে আমার ঘরে এসে বলত, লেমন চিজ কেক কেমন লাগে তোমার? কখনো বলত, রেড ভেলভেট কেক আজকের স্পেশাল। আগামীকাল ব্লুবেরি মাফিন নিয়ে আসব। জোসেফের বেকারির নানারকম সুস্বাদু মিষ্টি কেক, পেস্ট্রি ও মাফিন দিন দিন এত জনপ্রিয় হয়ে উঠছিল যে, শহরের অন্যান্য বেকারিগুলোকে লোকজন গোনার মাঝেই রাখত না। কেউ ওখানে একবার গেলে অন্তত তিন রকমের কেক ছাড়া ফিরে আসত না। আর সপ্তাহে তিন-চার দিন একেক রকমের মিষ্টি খাবার পেতে পেতে আমার মুখস্থ হয়ে গিয়েছিল ওর বেকারিরই সমস্ত খাবারের নাম ও স্বাদ। আমি একটা পর্যায়ে শুধু ঘ্রাণ শুঁকেই বলে দিতে পারতাম কোনটা অরেঞ্জ পাই, কোনটা কুকি কাস্টার্ড, কোন পেস্ট্রিতে পপি সিড দেওয়া বা কোন পুডিংয়ে কেমন চকোলেট মেশানো।
জোসেফের জন্য প্রতি আটচল্লিশ ঘণ্টা পরপর আমি অপেক্ষা করতাম। আমার বোনের পাশাপাশি আমারও জীবনের একটা অংশ হয়ে গিয়েছিল ও। ওর আরেকটা চমৎকার ব্যাপার ছিল। মাঝে মাঝে আমার হাতে বেকারির খয়েরি ব্যাগটা ধরিয়ে দিয়ে ও নিচু স্বরে বলত, আজকের কেকটা এমনভাবে খেতে হবে, যেন খাওয়ার সময় অনেক শব্দ হয়। তুমি এমন করে খাবে যেন খাবারটুকু খাওয়ার শব্দটা নিজের কানে পরিষ্কারভাবে শুনতে পারো। খাবারে প্রথম কামড়টুকু দিয়েই সবার আগে বলবে, উমমম এরপর খাওয়া শেষে আবারও ঢকঢক শব্দ তুলে পানি খেতে হবে। তাহলেই তুমি খাবারের আসল স্বাদটুকু বুঝতে পারবে। আমি জোসেফের প্রতিটি কথা অক্ষরে অক্ষরে পালন করতাম। আমাকে এ ঘরে মিষ্টি খাবারের সাথে বসিয়ে রেখে জোসেফ আমার বোনের পিছু পিছু চলে যেত তার ঘরে। এরপর বন্ধ হয়ে যেত ওদের ঘরের দরজা ৷
তারপর জোসেফ যখন আধঘণ্টা পর আমার বোনের ঘর থেকে বের হয়ে আসত, তখন বাড়িজুড়ে ছড়িয়ে থাকত একটা রহস্যময় অথচ হালকা মিষ্টি ঘ্রাণ। জোসেফ চলে গেলে আমি আবারও অপেক্ষা করতে থাকতাম ওর জন্য। ভাবতাম আবার কবে ও আসবে? এর পরের বার আমার জন্য কোন খাবারটা নিয়ে আসবে? শনিবার দিনটাকে আমি নাম দিয়েছিলাম অ্যাপেল পাই, সোমবারকে রেডবেরি মাফিন, বুধবারকে বলতাম টিরামিসু, শুক্রবারকে কোকোনাট ফাজ।
তবে আচমকা একটা ঘটনা ঘটে গেল একদিন! আমার নবম জন্মদিনের দিন আমি টের পেলাম, ঘুম থেকে ওঠার পর বদলে গেছে কিছু একটা। আমার গায়ের শার্টটা অসম্ভব ঢোলা লাগছে আর আমার পায়জামাটা এমনভাবে কোমরে আটকে গেছে যেন কেটে বসে পড়বে পেটের চামড়ার ওপর। বিছানা থেকে নামতে গিয়ে আমি প্রায় হুমড়ি খেয়ে পড়লাম। উঠে দাঁড়াতে গিয়ে আবারও হারালাম ভারসাম্য। ঠিক বুঝে উঠতে পারলাম না আসলে আমার কী হয়েছে! চিৎকার করে ডাকতে শুরু করলাম আমার বোনকে। ও পাশের ঘর থেকে ছুটে এলো। এরপর ঘরে ঢুকে আমাকে দেখেই থমকে গেল! বেশ কিছুক্ষণ আমার দিকে সরু ও শীতল দৃষ্টিতে তাকিয়ে থেকে আমাকে দাঁড়াতে সাহায্য করল, বদলে দিল আমার পায়জামা। তারপর বলল, আমাকে বিছানায় শুয়ে থাকতে আর নড়াচড়া না করতে। আরও জানাল আগামী কিছুদিন আমাকে স্কুলে যেতে হবে না। এরপর সে আমার বিছানার রেলিং থেকে দরজার ওপর পর্যন্ত আংটা দিয়ে একটি মোটা দড়ি টাঙাল। এরপর সে কোত্থেকে একটা লোহার বেড়ির মতো গোল জিনিস এনে আমার পায়ে আটকে দিয়ে, দরজার পাশে টাঙিয়ে রাখা দড়ির সাথে আমার বাঁ পা উঁচু করে বেঁধে দিল। আর আমার বাঁ পায়ের নিচে রেখে দিল তিনটি বালিশ। একটা পর্যায়ে এসে আমি বুঝতে পারলাম আমারও আসলে আমার বোনের মতো কাঁধ সরু হয়ে যাচ্ছে, দেহ হয়ে যাচ্ছে খর্বকায়। আমার কোমর কাঁধের চেয়ে বেখাপ্পাভাবে চওড়া হয়ে গিয়েছে। এ কারণেই আগের পায়জামা হচ্ছিল না। শুধু তাই নয়, আমারও বাম পা-টা ছোট হয়ে যাচ্ছে, যা কিছুতেই আমার বোন হতে দিতে চাইছে না। তাই সে দড়ি দিয়ে বেঁধে আমার সেই পা-টাকে লম্বা করার চেষ্টা করে যাচ্ছে।
আমি টানা এক সপ্তাহ ওভাবেই শুয়ে থাকলাম। বিছানা থেকে নামার কোনো অনুমতি আমার ছিল না। আমার বোন শুধু কাজে যাওয়ার আগে আমাকে একবার টয়লেটে নিয়ে যেত, সে কাজ শেষে বাড়ি ফিরে না আসা পর্যন্ত আমার টয়লেটে যাওয়াও ছিল বারণ। এদিকে একটানা বাম পা ঝুলিয়ে বিছানায় শুয়ে থেকে আমি হয়ে উঠেছিলাম ক্রমশ বিরক্ত। আমার বোন কাজে থাকলে মাঝে মাঝে আমি চেষ্টা করতাম হেলান দিয়ে বসার। কিন্তু লোহার বেড়ি ও দড়িতে বাম পা-টা আটকে থাকার কারণে একটু নড়াচড়া করলেই আরও বেশি যন্ত্রণা বাড়ত। ওই সময়ে জোসেফের জন্য অপেক্ষা করা ছাড়া আমার হাতে আর কোনো কাজ ছিল না। এমনকি আমি আর জানালার সামনে দাঁড়াতে পর্যন্ত পারতাম না ট্রেন চলে যাওয়ার সময়। ভালো বিষয় হলো, জোসেফ আমার এই অবস্থা দেখে কোনো বিস্ময় তো প্রকাশ করেইনি বরং সে পরের দিন হাজির হয়েছিল আস্ত একটা কেক নিয়ে। কেকটা ছিল লেমন, অরেঞ্জ ও ভ্যানিলা ফ্লেভারের। আমি দীর্ঘ সময় নিয়ে, মুখ দিয়ে নানা রকম শব্দ করতে করতে কেকটা শেষ করেছিলাম।
সেই কয়েকটা দিন আমি ঘর থেকে বের হতে পারতাম না বলে আমার বোনের ঘর থেকে বের হয়ে যাওয়ার পর সেই রহস্যময় মিষ্টি ঘ্রাণটা বাতাসে ঠিক কতটুকু ছড়াত তাও আমি পুরোপুরি জানতে পারতাম না। আমার কিছুটা খারাপ লাগত। অল্প কিছুদিন পর আমার বোন হাল ছেড়ে দিল আমাকে নিয়ে। মনে হয় বুঝে গেল, আমার বাম পা আর কোনোদিন আগের মতো হবে না। এরপর আমাকেও একটা উঁচু জুতা বানিয়ে দেওয়া হলো। যেন ঠিকমতো হাঁটতে পারি। একইসাথে একটা লাঠিও দেওয়া হয়েছিল যেন জুতা ছাড়াও দাঁড়াতে পারি সোজা হয়ে। আমি আবার স্কুলে যাওয়া শুরু করেছিলাম। কিন্তু, আমার এমন পরিবর্তনের কারণে ক্লাসের ছেলেগুলো আমার সাথে পড়ালেখা নিয়ে কথা বলাও বন্ধ করে দিল। আমি হয়ে গেলাম আরও একা। শুধু তাই নয়, আমার বোন আমার দিকে এমনভাবে তাকাত যেন সে আমাকে চিনতে পারছে না তবে একইসাথে সে আমাকে নিয়ে শঙ্কিত। আমি এসব কিছুর মধ্যে থেকেই কোনোক্রমে পড়ালেখা করে যাওয়ার চেষ্টা চালিয়ে গেলাম। রাত হলে অন্ধকারে ছুটে আসা ট্রেনের দিকে তাকিয়ে থাকতাম। মাঝে মাঝে আমার মনে হতো জানালা খুলে ঝাঁপ দিয়ে আমিও ট্রেনের নিচে কাটা পড়ে যাই আমার বাবা-মায়ের মতো।
এভাবে দেখতে দেখতে প্রায় বছর শেষ হয়ে গেল। আমার দশম জন্মদিনে সকালবেলা ঘুম থেকে উঠে আমি আবিষ্কার করলাম, আবারও বিছানা থেকে উঠতে পারছি না। তারপর বুঝতে পারলাম আমার গায়ের শার্টটা হয়ে গেছে আরও ঢিলা। কাঁধ দু-পাশ থেকে চেপে এসেছে সরু হয়ে। এবং আমার কোমরে এতই ব্যথা যে এঁটে থাকা পায়জামাটা এমনি এমনি খোলা যাবে না। সম্ভবত কেটে বা ছিঁড়ে খুলতে হবে। আমি চিৎকার করে ডাকতে থাকলাম আমার বোনকে। আমার বোন এসে, কেঁচি দিয়ে কেটে আমার পায়জামা খুলতে পারল। বাড়িতে থাকা আর কোনো পায়জামা বা প্যান্ট আমার হচ্ছিল না। তাই আমার বোন আমাকে তার বহু আগের একটা গোলাপি স্কার্ট পরতে দিল। আমি সেটা পরে গায়ে চাদর দিয়ে বসে থাকলাম আর জোসেফের জন্য অপেক্ষা করতে থাকলাম। আমি টের পেয়েছিলাম আমার কাধ ভয়াবহ শীর্ণ হয়ে গিয়েছে এবং সম্ভবত আমার বাম পা আরও ছোট হয়ে এসেছে। আমি উপলব্ধি করতে পারলাম, আসলে আমার জন্মদিনটি একটি অভিশপ্ত দিন।
কিন্তু জোসেফ সেদিন এলো না।
তারপর দিনও না।
এরপরেও না।
এভাবে এক সপ্তাহের বেশি হয়ে যাওয়ার পরেও জোসেফকে আমাদের ফ্ল্যাটে একবারের জন্যও দেখা যায়নি। তার কোনো খবরও পাওয়া যায়নি। সন্ধ্যা নামলেই আমার বোনকে আমি বাইরের ঘরে পায়চারি করতে শুনতাম অস্থিরভাবে। আমি বুঝতাম সে জোসেফের জন্য অপেক্ষা করছে। ভেতরের ঘরে আমিও লাঠি হাতে পায়চারি করা শুরু করে দিয়েছিলাম। এবং এভাবেই আরও কয়েকটি সন্ধ্যা কেটে যাওয়ার পর আমি একদিন বুঝতে পারলাম এটা শুধু মিষ্টি বা রঙবেরঙের পেস্ট্রি-মাফিন নয়, আমি আসলে জোসেফের জন্য অপেক্ষা করছি কারণ, আমি ওকে ভালোবাসি। তীব্রভাবে বুঝতে পারলাম, আমি আসলে ভেতরে ভেতরে হয়ে উঠছি ভিন্ন কেউ। আমি আর আগের মতো নেই। আমার বোনের উপস্থিতি দিন দিন আমাকে আরও বিবর্ণ করে তুলছিল এবং আমার মনে হচ্ছিল আমি আসলে শুধু কাঁধে কিংবা কোমরে বা পায়ের আকার-আয়তনে নয়, দেখতেও অবিকল আমার বোনের মতো হয়ে উঠেছি। আমার গালের জড়লটা আগে কোনোদিন এত বড় ছিল নাকি আমি খেয়াল করিনি। হয়তো ছিল বা ছিল না। তবে শুধু জড়লই না, সেই সাথে আসলেই দেহের গড়ন, চোখের দৃষ্টি ও আচরণ সবকিছু আমার বোনের মতো আমার মধ্যে ঢুকে যাচ্ছিল। যেন একটা ঘূর্ণিঝড় পাক খেতে খেতে বিলীন হয়ে যাচ্ছে আমার ভেতরে। আমাদের মাঝে শুধু একটা দৃশ্যমান তফাৎ ছিল, তা হলো মাথার চুল। আমার ছিল মাথাভর্তি ঘন, গাঢ় চুল।
আমার বোন আমাকে এত বিমর্ষ দেখে একদিন জিজ্ঞেস করেছিল, বাঁধাকপির স্যুপে অল্প একটু মাংসের কিমা ঢেলে দিলে আমার খেতে ভালো লাগবে কিনা। আমি মানা করে দিয়েছিলাম। আমি শুধু এবং শুধুই অপেক্ষায় ছিলাম জোসেফের। আমার বোন আমাকে জানিয়েছিল রুটিতে মাখন ও চিনি মাখিয়ে দিবে নাকি! আমি সেটা খেতেও আপত্তি জানিয়েছিলাম। পৃথিবীতে তখন সবকিছু বিস্বাদ। ট্রেন চলে যাচ্ছিল। রাত নেমে আসছিল। চলন্ত ট্রেনের জন্য আমাদের ঝুরঝুরে বাড়িটা তুলে যাচ্ছিল ঝনঝন শব্দ। আর আমি শুধু অপেক্ষায় ছিলাম একটা রহস্যময় মিষ্টি ঘ্রাণ পাওয়ার। শুধু দীর্ঘ প্রতীক্ষায় ছিলাম জোসেফের ছায়া দেখার। আমি স্পষ্টভাবে মনে করতে পারতাম জোসেফ যখন খাবার দেওয়ার জন্য আমার ঘরে আসত, তখন সে আমার দিকে একটু ঝুঁকে তারপর খাবারের প্যাকেটটা দিত। এবং ওর সেই ঝুঁকে আসার ভঙ্গিটা, সেই দৃশ্যটা আমার সবচেয়ে প্রিয়। আমি মনে করতে পারতাম জোসেফের মোট কয় রঙের শার্ট আছে, ওর চুল ঠিক কতটুকু কাঁচাপাকা, ওর আঙুল কেমন শক্ত। আমি সব মনে করতে পারলাম পুঙ্খানুপুঙ্খভাবে।
এভাবে ঠিক কতগুলো দিন পার করেছিলাম তা মনে নেই। তবে একদিন আমি আমার বহু কাঙ্ক্ষিত সন্ধ্যাটা পেলাম। হঠাৎ করে জোসেফ এসে উপস্থিত হলো আমাদের ফ্ল্যাটে। আমি সেদিনও আমার বোনের গোলাপি স্কার্টটা পরে ছিলাম। গায়ে ছিল আমার চার বছর বয়সে কেনা একটি মলিন শার্ট। সেদিন অনেকবার কলিংবেল বাজিয়েছিল জোসেফ। ওকে সেদিন উদ্ভ্রান্তের মতো দেখাচ্ছিল এবং একইসাথে কিছুটা ক্লান্ত। দরজা খুলে ওকে দেখামাত্রই আমার বোন প্রচণ্ড উচ্ছ্বসিত হয়ে উঠল। সে জোসেফের হাত ধরে টেনে তাকে নিজের ঘরে নিয়ে যাচ্ছিল। আর আমি, সম্পূর্ণ বদলে যাওয়া এক অন্য আমি, আমার ঘর থেকে বেরিয়ে এসেছিলাম। আমি বুঝতে পারছিলাম জোসেফ খুব জরুরি কিছু একটা ভুলে যাচ্ছে। জোসেফকে কিছুতেই এটা ভুলে যেতে দেওয়া যাবে না।
আমি জোসেফ ও আমার বোনের পিছু নিয়ে একই ঘরের দিকে এগিয়ে গেলাম সন্তর্পণে।
সান্তা মনিকা স্টেশন পেরিয়ে
সান্তা মনিকা স্টেশন কলোনির পাশে ছোট্ট একটি ফ্ল্যাটে থাকতাম আমরা। আমি আর আমার বড় বোন। আমার বড় বোন ছিল বেশ ছোটখাটো একজন মানুষ। তার কাঁধের চেয়ে কোমর ছিল অতিরিক্ত রকমের চওড়া। ওর চোখের দু-পাশে তিনটি করে ভাঁজ জমে থাকত তীরের মতো। গালে ছিল বেশ বড় আকৃতির একটি জঙুল। মাথার অল্প কিছু পাতলা চুল নানাভাবে বেঁধে ও নিজের মুখটাকে কিছুটা স্বাভাবিক দেখানোর চেষ্টা করত। আমার বোনের বাম পা ডান পায়ের চেয়ে ছিল একটু ছোট। তাই ওকে বাম পায়ে একটু উঁচু জুতা পরে হাঁটতে হতো, তাও কিছুটা পা টেনে টেনে।
সান্তা মনিকা স্টেশনের কাছাকাছি যে বাড়িটায় আমাদের বসবাস, সেটা ছিল বহু বছরের পুরোনো, বিবর্ণ ও স্যাঁতসেঁতে। তিনতলায় ছিল আমাদের ফ্ল্যাট। বাড়ির পাশ দিয়ে যখন ট্রেন যেত, তখন বাড়িটা ঝনঝন ঝনঝন বাজনা তুলে কাঁপত মুড়ির টিনের মতো। আমি শুনেছিলাম আমার বাবা-মা ট্রেনের নিচে কাটা পড়ে মারা গেছে আমার জন্মের পরপর। তারা স্বেচ্ছায় ট্রেনের নিচে চলে গিয়েছিল নাকি ট্রেনই দুর্ঘটনাবশত তাদের ওপর চলে এসেছিল তা আমি জানি না। তবে আমার বাবা-মায়ের মৃত্যুর কারণেই হয়তো ট্রেন আসার শব্দ শুনলেই আমার মনে বিচিত্র রকমের একটা আকর্ষণ কাজ করত। একটা দুর্বার ডাক। ওই সময়টা আমি জানালায় কাঁচ সরিয়ে চুপচাপ বসে থাকতাম, যতক্ষণ ট্রেনটা তার চলে যাওয়ার সমস্ত শব্দ নিয়ে আমার চোখের সামনে থেকে মিলিয়ে না যেত ৷
আমার বোন রান্নাবান্না খুব বেশি পারত না। বাঁধাকপির স্যুপ, ছোট মাছ ভাজা, পাতলা ডাল, আলু-টমেটো ও সবজি দিয়ে বিচিত্র এক রকমের ভর্তা বাদে আর কোনো ধরনের কিছু ওকে বানাতে দেখিনি। ঘুরেফিরে এই খাবারগুলোই খেতাম আমরা। প্রতি শনিবার খুব ভোরে আমাদের বাজারে যাওয়া হতো। আমার বোন এই এলাকার যে ছোট দোকানে হিসাবনিকাশের কাজ করে সেখানে ওকে যেতে হয় টানা ছয়দিন। শুধু শনিবার দিনটাই ছিল ওর ছুটি। তাই সেই দিনটা আমরা কাঁচাবাজারের কাজটুকু সেরে রাখতাম। আমরা কখনোই এক সপ্তাহের চেয়ে বেশি দিনের বাজার করতাম না। আমার বোনের সবকিছু হিসাব করা। তাই, শুক্রবার রাতের খাবারের সাথে সাথেই আমাদের খাবার ফুরিয়ে যেত। কাঁচাবাজার করতে যাওয়ার সময় অন্য শহর থেকে আসা বিভিন্ন দোকানদার প্রায়ই আমাদের নিয়ে আগ্রহী হয়ে উঠত। অকারণেই খোশগল্প জমাতে চাইত। তারা যদি অল্পবয়সি কোনো পুরুষ হতো তা হলে আমার বোন সেই দোকানে থাকত দীর্ঘ সময়। আর তারা যদি হতো মধ্যবয়স্ক বা বুড়ো তা হলে তাদের সাথে প্রতি মুহূর্তে সে শুধু সবজি বা চালের দাম নিয়ে ঝগড়া করে যেত। আসলে সে মনে মনে প্রাণপণে একজন জীবনসঙ্গী খুঁজছিল, কিন্তু কোনো ছেলে পাওয়া যাচ্ছিল না। এদিকে তার মাথার চুল কমে যাচ্ছে, দিন দিন গালের জঙুলটা আরও বড় হচ্ছে, চোখের তীর-আঁকা ভাঁজ হচ্ছে গাঢ়। গলার চামড়ায় জেগেছে ঢেউ। সব মিলিয়ে তাকে দেখতে লাগে বিকট। আমাদের প্রতিবেশীরা অনেক আগে থেকেই কানাঘুষা করে যে আমার বোনের কখনোই বিয়ে হবে না। এমনিতেও ওর অনেক বয়স হয়ে গেছে। কথা অবশ্য কিছুটা সত্য। আমার বোনের সাথে আমার বয়সের তফাৎ এতই বেশি যে বাজারে কোনো পথচারী বা নতুন দোকানি যদি আমাকে হাসিমুখে জিজ্ঞেস করে, কিরে মায়ের সাথে বাজারে এসেছিস? আমি উত্তর দেওয়ার আগেই আমার বোন অসম্ভব গম্ভীর ও শীতল স্বরে বলে ওঠে, ও আমার ছোট ভাই। কিন্তু এই চারটি শব্দেই প্রচণ্ডভাবে বোঝা যায় প্রশ্ন করা মানুষটার ওপরে সে কী অসম্ভব রেগে গিয়েছে।
আমি যেই স্কুলে পড়ি, সেখানে এখন আমার কোনো খেলার সঙ্গী নেই ৷ আগে আমার একটা বন্ধু ছিল। কিন্তু সেই ছেলেটি এলাকা বদল করে অন্যখানে চলে গিয়েছে। তাই ক্লাসে পড়ালেখার বিষয় বাদে আমার কারো সাথেই কোনো গল্পস্বল্প হয় না। আমরা প্রতি সপ্তাহে একই ধরনের খাবার খাই, প্রতি শনিবারে যাই বাজারে, আমার বোন ছয়দিন কাজ করে, আমি পাঁচদিন ক্লাস করি আর প্রতিরাতে আমি জানালার কাঁচ তুলে ট্রেন চলে যাওয়ার সময় একইভাবে জেগে বসে থাকি। আমাদের একঘেয়ে সময় চলে যাচ্ছিল এভাবেই। যতদিন আমাদের জীবনে জোসেফ না এলো।
জোসেফ সান্তা মনিকা শহরের অনেক পুরোনো একটা বেকারির মালিক। সে আগে মালিক ছিল না, ছিল শুধুই কর্মচারী। অল্প কিছুদিন হলো মালিক হয়েছে। আগে মালিক ছিল ওর বাবা। এরপর এক রাতে ওর বাবা হঠাৎ ঘুমের মধ্যে মারা গেল মুখে ফেনা তুলে। অনেকে বলে, তাকে আসলে বিষ খাইয়ে মেরে ফেলা হয়েছে। সত্যটা কেউ জানে না। এ ঘটনার পর থেকে বেকারির দোকানের সবকিছু দেখাশোনা করছে জোসেফ। ও মধ্যবয়স্ক, মাঝারি গড়ন, মৃদুভাষী। চওড়া সোলের বুট পরে হাঁটে। ওকে এই এলাকার সবচেয়ে ভদ্র পুরুষদের একজন বলে ধরা হয়। আজ পর্যন্ত কেউ মদ খেয়ে মাতলামি করতেও দেখেনি। এর আগে কখনো দেখা যায়নি কোনো মেয়ে বা নারীর সান্নিধ্যেও। আর কারও সাথে খারাপ ব্যবহার করা তো দূরের কথা। আক্ষরিক অর্থেই জোসেফ ছিল একজন সাদামাটা, ভদ্র মানুষ। জোসেফের সাথে আমার বোনের কীভাবে পরিচয় হয়েছিল তা আমি জানি না। শুধু এটাই জানি যে, সে আমাদের ফ্ল্যাটে আসা শুরু করল প্রতি সপ্তাহে এক দিন পরপর। আর সবচেয়ে ভালো বিষয় ছিল, মানুষটা কখনোই একা আসত না বা খালি হাতে আসত না। ওর সাথে সবসময় থাকত একটা খয়েরি কাগজের ব্যাগ। সেই ব্যাগে থাকত কোনো না কোনো মিষ্টি খাবার, নিজের বেকারি থেকে আনা।
আমার সঙ্গে দেখা হলেই জোসেফ বলত, এই নাও স্ট্রবেরি টার্ট। খেয়ে দেখো তো মিষ্টি ঠিক আছে নাকি? কখনো সে আমার ঘরে এসে বলত, লেমন চিজ কেক কেমন লাগে তোমার? কখনো বলত, রেড ভেলভেট কেক আজকের স্পেশাল। আগামীকাল ব্লুবেরি মাফিন নিয়ে আসব। জোসেফের বেকারির নানারকম সুস্বাদু মিষ্টি কেক, পেস্ট্রি ও মাফিন দিন দিন এত জনপ্রিয় হয়ে উঠছিল যে, শহরের অন্যান্য বেকারিগুলোকে লোকজন গোনার মাঝেই রাখত না। কেউ ওখানে একবার গেলে অন্তত তিন রকমের কেক ছাড়া ফিরে আসত না। আর সপ্তাহে তিন-চার দিন একেক রকমের মিষ্টি খাবার পেতে পেতে আমার মুখস্থ হয়ে গিয়েছিল ওর বেকারিরই সমস্ত খাবারের নাম ও স্বাদ। আমি একটা পর্যায়ে শুধু ঘ্রাণ শুঁকেই বলে দিতে পারতাম কোনটা অরেঞ্জ পাই, কোনটা কুকি কাস্টার্ড, কোন পেস্ট্রিতে পপি সিড দেওয়া বা কোন পুডিংয়ে কেমন চকোলেট মেশানো।
জোসেফের জন্য প্রতি আটচল্লিশ ঘণ্টা পরপর আমি অপেক্ষা করতাম। আমার বোনের পাশাপাশি আমারও জীবনের একটা অংশ হয়ে গিয়েছিল ও। ওর আরেকটা চমৎকার ব্যাপার ছিল। মাঝে মাঝে আমার হাতে বেকারির খয়েরি ব্যাগটা ধরিয়ে দিয়ে ও নিচু স্বরে বলত, আজকের কেকটা এমনভাবে খেতে হবে, যেন খাওয়ার সময় অনেক শব্দ হয়। তুমি এমন করে খাবে যেন খাবারটুকু খাওয়ার শব্দটা নিজের কানে পরিষ্কারভাবে শুনতে পারো। খাবারে প্রথম কামড়টুকু দিয়েই সবার আগে বলবে, উমমম এরপর খাওয়া শেষে আবারও ঢকঢক শব্দ তুলে পানি খেতে হবে। তাহলেই তুমি খাবারের আসল স্বাদটুকু বুঝতে পারবে। আমি জোসেফের প্রতিটি কথা অক্ষরে অক্ষরে পালন করতাম। আমাকে এ ঘরে মিষ্টি খাবারের সাথে বসিয়ে রেখে জোসেফ আমার বোনের পিছু পিছু চলে যেত তার ঘরে। এরপর বন্ধ হয়ে যেত ওদের ঘরের দরজা ৷
তারপর জোসেফ যখন আধঘণ্টা পর আমার বোনের ঘর থেকে বের হয়ে আসত, তখন বাড়িজুড়ে ছড়িয়ে থাকত একটা রহস্যময় অথচ হালকা মিষ্টি ঘ্রাণ। জোসেফ চলে গেলে আমি আবারও অপেক্ষা করতে থাকতাম ওর জন্য। ভাবতাম আবার কবে ও আসবে? এর পরের বার আমার জন্য কোন খাবারটা নিয়ে আসবে? শনিবার দিনটাকে আমি নাম দিয়েছিলাম অ্যাপেল পাই, সোমবারকে রেডবেরি মাফিন, বুধবারকে বলতাম টিরামিসু, শুক্রবারকে কোকোনাট ফাজ।
তবে আচমকা একটা ঘটনা ঘটে গেল একদিন! আমার নবম জন্মদিনের দিন আমি টের পেলাম, ঘুম থেকে ওঠার পর বদলে গেছে কিছু একটা। আমার গায়ের শার্টটা অসম্ভব ঢোলা লাগছে আর আমার পায়জামাটা এমনভাবে কোমরে আটকে গেছে যেন কেটে বসে পড়বে পেটের চামড়ার ওপর। বিছানা থেকে নামতে গিয়ে আমি প্রায় হুমড়ি খেয়ে পড়লাম। উঠে দাঁড়াতে গিয়ে আবারও হারালাম ভারসাম্য। ঠিক বুঝে উঠতে পারলাম না আসলে আমার কী হয়েছে! চিৎকার করে ডাকতে শুরু করলাম আমার বোনকে। ও পাশের ঘর থেকে ছুটে এলো। এরপর ঘরে ঢুকে আমাকে দেখেই থমকে গেল! বেশ কিছুক্ষণ আমার দিকে সরু ও শীতল দৃষ্টিতে তাকিয়ে থেকে আমাকে দাঁড়াতে সাহায্য করল, বদলে দিল আমার পায়জামা। তারপর বলল, আমাকে বিছানায় শুয়ে থাকতে আর নড়াচড়া না করতে। আরও জানাল আগামী কিছুদিন আমাকে স্কুলে যেতে হবে না। এরপর সে আমার বিছানার রেলিং থেকে দরজার ওপর পর্যন্ত আংটা দিয়ে একটি মোটা দড়ি টাঙাল। এরপর সে কোত্থেকে একটা লোহার বেড়ির মতো গোল জিনিস এনে আমার পায়ে আটকে দিয়ে, দরজার পাশে টাঙিয়ে রাখা দড়ির সাথে আমার বাঁ পা উঁচু করে বেঁধে দিল। আর আমার বাঁ পায়ের নিচে রেখে দিল তিনটি বালিশ। একটা পর্যায়ে এসে আমি বুঝতে পারলাম আমারও আসলে আমার বোনের মতো কাঁধ সরু হয়ে যাচ্ছে, দেহ হয়ে যাচ্ছে খর্বকায়। আমার কোমর কাঁধের চেয়ে বেখাপ্পাভাবে চওড়া হয়ে গিয়েছে। এ কারণেই আগের পায়জামা হচ্ছিল না। শুধু তাই নয়, আমারও বাম পা-টা ছোট হয়ে যাচ্ছে, যা কিছুতেই আমার বোন হতে দিতে চাইছে না। তাই সে দড়ি দিয়ে বেঁধে আমার সেই পা-টাকে লম্বা করার চেষ্টা করে যাচ্ছে।
আমি টানা এক সপ্তাহ ওভাবেই শুয়ে থাকলাম। বিছানা থেকে নামার কোনো অনুমতি আমার ছিল না। আমার বোন শুধু কাজে যাওয়ার আগে আমাকে একবার টয়লেটে নিয়ে যেত, সে কাজ শেষে বাড়ি ফিরে না আসা পর্যন্ত আমার টয়লেটে যাওয়াও ছিল বারণ। এদিকে একটানা বাম পা ঝুলিয়ে বিছানায় শুয়ে থেকে আমি হয়ে উঠেছিলাম ক্রমশ বিরক্ত। আমার বোন কাজে থাকলে মাঝে মাঝে আমি চেষ্টা করতাম হেলান দিয়ে বসার। কিন্তু লোহার বেড়ি ও দড়িতে বাম পা-টা আটকে থাকার কারণে একটু নড়াচড়া করলেই আরও বেশি যন্ত্রণা বাড়ত। ওই সময়ে জোসেফের জন্য অপেক্ষা করা ছাড়া আমার হাতে আর কোনো কাজ ছিল না। এমনকি আমি আর জানালার সামনে দাঁড়াতে পর্যন্ত পারতাম না ট্রেন চলে যাওয়ার সময়। ভালো বিষয় হলো, জোসেফ আমার এই অবস্থা দেখে কোনো বিস্ময় তো প্রকাশ করেইনি বরং সে পরের দিন হাজির হয়েছিল আস্ত একটা কেক নিয়ে। কেকটা ছিল লেমন, অরেঞ্জ ও ভ্যানিলা ফ্লেভারের। আমি দীর্ঘ সময় নিয়ে, মুখ দিয়ে নানা রকম শব্দ করতে করতে কেকটা শেষ করেছিলাম।
সেই কয়েকটা দিন আমি ঘর থেকে বের হতে পারতাম না বলে আমার বোনের ঘর থেকে বের হয়ে যাওয়ার পর সেই রহস্যময় মিষ্টি ঘ্রাণটা বাতাসে ঠিক কতটুকু ছড়াত তাও আমি পুরোপুরি জানতে পারতাম না। আমার কিছুটা খারাপ লাগত। অল্প কিছুদিন পর আমার বোন হাল ছেড়ে দিল আমাকে নিয়ে। মনে হয় বুঝে গেল, আমার বাম পা আর কোনোদিন আগের মতো হবে না। এরপর আমাকেও একটা উঁচু জুতা বানিয়ে দেওয়া হলো। যেন ঠিকমতো হাঁটতে পারি। একইসাথে একটা লাঠিও দেওয়া হয়েছিল যেন জুতা ছাড়াও দাঁড়াতে পারি সোজা হয়ে। আমি আবার স্কুলে যাওয়া শুরু করেছিলাম। কিন্তু, আমার এমন পরিবর্তনের কারণে ক্লাসের ছেলেগুলো আমার সাথে পড়ালেখা নিয়ে কথা বলাও বন্ধ করে দিল। আমি হয়ে গেলাম আরও একা। শুধু তাই নয়, আমার বোন আমার দিকে এমনভাবে তাকাত যেন সে আমাকে চিনতে পারছে না তবে একইসাথে সে আমাকে নিয়ে শঙ্কিত। আমি এসব কিছুর মধ্যে থেকেই কোনোক্রমে পড়ালেখা করে যাওয়ার চেষ্টা চালিয়ে গেলাম। রাত হলে অন্ধকারে ছুটে আসা ট্রেনের দিকে তাকিয়ে থাকতাম। মাঝে মাঝে আমার মনে হতো জানালা খুলে ঝাঁপ দিয়ে আমিও ট্রেনের নিচে কাটা পড়ে যাই আমার বাবা-মায়ের মতো।
এভাবে দেখতে দেখতে প্রায় বছর শেষ হয়ে গেল। আমার দশম জন্মদিনে সকালবেলা ঘুম থেকে উঠে আমি আবিষ্কার করলাম, আবারও বিছানা থেকে উঠতে পারছি না। তারপর বুঝতে পারলাম আমার গায়ের শার্টটা হয়ে গেছে আরও ঢিলা। কাঁধ দু-পাশ থেকে চেপে এসেছে সরু হয়ে। এবং আমার কোমরে এতই ব্যথা যে এঁটে থাকা পায়জামাটা এমনি এমনি খোলা যাবে না। সম্ভবত কেটে বা ছিঁড়ে খুলতে হবে। আমি চিৎকার করে ডাকতে থাকলাম আমার বোনকে। আমার বোন এসে, কেঁচি দিয়ে কেটে আমার পায়জামা খুলতে পারল। বাড়িতে থাকা আর কোনো পায়জামা বা প্যান্ট আমার হচ্ছিল না। তাই আমার বোন আমাকে তার বহু আগের একটা গোলাপি স্কার্ট পরতে দিল। আমি সেটা পরে গায়ে চাদর দিয়ে বসে থাকলাম আর জোসেফের জন্য অপেক্ষা করতে থাকলাম। আমি টের পেয়েছিলাম আমার কাধ ভয়াবহ শীর্ণ হয়ে গিয়েছে এবং সম্ভবত আমার বাম পা আরও ছোট হয়ে এসেছে। আমি উপলব্ধি করতে পারলাম, আসলে আমার জন্মদিনটি একটি অভিশপ্ত দিন।
কিন্তু জোসেফ সেদিন এলো না।
তারপর দিনও না।
এরপরেও না।
এভাবে এক সপ্তাহের বেশি হয়ে যাওয়ার পরেও জোসেফকে আমাদের ফ্ল্যাটে একবারের জন্যও দেখা যায়নি। তার কোনো খবরও পাওয়া যায়নি। সন্ধ্যা নামলেই আমার বোনকে আমি বাইরের ঘরে পায়চারি করতে শুনতাম অস্থিরভাবে। আমি বুঝতাম সে জোসেফের জন্য অপেক্ষা করছে। ভেতরের ঘরে আমিও লাঠি হাতে পায়চারি করা শুরু করে দিয়েছিলাম। এবং এভাবেই আরও কয়েকটি সন্ধ্যা কেটে যাওয়ার পর আমি একদিন বুঝতে পারলাম এটা শুধু মিষ্টি বা রঙবেরঙের পেস্ট্রি-মাফিন নয়, আমি আসলে জোসেফের জন্য অপেক্ষা করছি কারণ, আমি ওকে ভালোবাসি। তীব্রভাবে বুঝতে পারলাম, আমি আসলে ভেতরে ভেতরে হয়ে উঠছি ভিন্ন কেউ। আমি আর আগের মতো নেই। আমার বোনের উপস্থিতি দিন দিন আমাকে আরও বিবর্ণ করে তুলছিল এবং আমার মনে হচ্ছিল আমি আসলে শুধু কাঁধে কিংবা কোমরে বা পায়ের আকার-আয়তনে নয়, দেখতেও অবিকল আমার বোনের মতো হয়ে উঠেছি। আমার গালের জড়লটা আগে কোনোদিন এত বড় ছিল নাকি আমি খেয়াল করিনি। হয়তো ছিল বা ছিল না। তবে শুধু জড়লই না, সেই সাথে আসলেই দেহের গড়ন, চোখের দৃষ্টি ও আচরণ সবকিছু আমার বোনের মতো আমার মধ্যে ঢুকে যাচ্ছিল। যেন একটা ঘূর্ণিঝড় পাক খেতে খেতে বিলীন হয়ে যাচ্ছে আমার ভেতরে। আমাদের মাঝে শুধু একটা দৃশ্যমান তফাৎ ছিল, তা হলো মাথার চুল। আমার ছিল মাথাভর্তি ঘন, গাঢ় চুল।
আমার বোন আমাকে এত বিমর্ষ দেখে একদিন জিজ্ঞেস করেছিল, বাঁধাকপির স্যুপে অল্প একটু মাংসের কিমা ঢেলে দিলে আমার খেতে ভালো লাগবে কিনা। আমি মানা করে দিয়েছিলাম। আমি শুধু এবং শুধুই অপেক্ষায় ছিলাম জোসেফের। আমার বোন আমাকে জানিয়েছিল রুটিতে মাখন ও চিনি মাখিয়ে দিবে নাকি! আমি সেটা খেতেও আপত্তি জানিয়েছিলাম। পৃথিবীতে তখন সবকিছু বিস্বাদ। ট্রেন চলে যাচ্ছিল। রাত নেমে আসছিল। চলন্ত ট্রেনের জন্য আমাদের ঝুরঝুরে বাড়িটা তুলে যাচ্ছিল ঝনঝন শব্দ। আর আমি শুধু অপেক্ষায় ছিলাম একটা রহস্যময় মিষ্টি ঘ্রাণ পাওয়ার। শুধু দীর্ঘ প্রতীক্ষায় ছিলাম জোসেফের ছায়া দেখার। আমি স্পষ্টভাবে মনে করতে পারতাম জোসেফ যখন খাবার দেওয়ার জন্য আমার ঘরে আসত, তখন সে আমার দিকে একটু ঝুঁকে তারপর খাবারের প্যাকেটটা দিত। এবং ওর সেই ঝুঁকে আসার ভঙ্গিটা, সেই দৃশ্যটা আমার সবচেয়ে প্রিয়। আমি মনে করতে পারতাম জোসেফের মোট কয় রঙের শার্ট আছে, ওর চুল ঠিক কতটুকু কাঁচাপাকা, ওর আঙুল কেমন শক্ত। আমি সব মনে করতে পারলাম পুঙ্খানুপুঙ্খভাবে।
এভাবে ঠিক কতগুলো দিন পার করেছিলাম তা মনে নেই। তবে একদিন আমি আমার বহু কাঙ্ক্ষিত সন্ধ্যাটা পেলাম। হঠাৎ করে জোসেফ এসে উপস্থিত হলো আমাদের ফ্ল্যাটে। আমি সেদিনও আমার বোনের গোলাপি স্কার্টটা পরে ছিলাম। গায়ে ছিল আমার চার বছর বয়সে কেনা একটি মলিন শার্ট। সেদিন অনেকবার কলিংবেল বাজিয়েছিল জোসেফ। ওকে সেদিন উদ্ভ্রান্তের মতো দেখাচ্ছিল এবং একইসাথে কিছুটা ক্লান্ত। দরজা খুলে ওকে দেখামাত্রই আমার বোন প্রচণ্ড উচ্ছ্বসিত হয়ে উঠল। সে জোসেফের হাত ধরে টেনে তাকে নিজের ঘরে নিয়ে যাচ্ছিল। আর আমি, সম্পূর্ণ বদলে যাওয়া এক অন্য আমি, আমার ঘর থেকে বেরিয়ে এসেছিলাম। আমি বুঝতে পারছিলাম জোসেফ খুব জরুরি কিছু একটা ভুলে যাচ্ছে। জোসেফকে কিছুতেই এটা ভুলে যেতে দেওয়া যাবে না।
আমি জোসেফ ও আমার বোনের পিছু নিয়ে একই ঘরের দিকে এগিয়ে গেলাম সন্তর্পণে।

