যে জন হাওয়ার ঘরে ফাঁদ পেতেছে

লালন ফকির


যে জন হাওয়ার ঘরে ফাঁদ পেতেছে।
ঘুচেছে তার মনের আঁধার
সে যে দিক্‌ ছাড়া নিরিখ বেঁধেছে॥
হাওয়া দমে বেঁধে ভেলা,
ঊর্ধ্বে নলে চলা-ফেরা,
বহু সাধন-গুণে কেউ দেখেছে॥
হাওয়া দ্বারে দম কুঠরি,
মাঝখানে অটল-বিহারী,
শূন্য বিহার শূন্য পুরী
কলকাঠি তার ব্রহ্মদ্বারে আছে॥
মন ছুটে প্রেম-ফাঁসি করে,
জান শিকারী শিকার ধরে,
ফকির লালন কয়, অতি বিনয় ক'রে,
সে ভাব ঘটলো না মোর হৃদয়-মাঝারে