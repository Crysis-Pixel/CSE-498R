আপনার আপনি রে মন না জান ঠিকানা

লালন ফকির


আপনার আপনি রে মন না জান ঠিকানা।
পরের অন্তর কোট সমুদ্দুর কিসে যাবে জানা॥
পর অর্থে পরম ঈশ্বর,
আত্মারূপে করে বিহার,
দ্বি-দলে হয় বারাম খানা।
শতদল সহস্রদলে অনন্তকরুণা॥
কেশের আড়েতে যৈছে
পর্বত লুকায়ে আছে
দরশন হ’লো না।
এবার হেঁট নয়ন যার
সে যে নিকটে তার
সিদ্ধি হয় কামনা॥
সিরাজ সাঁই বলেরে, লালন
গুরুপদে ডুবে আপন
আত্মার ভেদ জানলে না॥
আত্মা আর পরম আত্মা ভিন্ন ভেদ জান না॥
