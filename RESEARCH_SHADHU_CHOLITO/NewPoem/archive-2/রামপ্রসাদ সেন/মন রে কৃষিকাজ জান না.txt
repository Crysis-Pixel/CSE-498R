মন রে কৃষিকাজ জান না

রামপ্রসাদ সেন


মন রে কৃষিকাজ জান না। 
এমন মানব জনম রইল পতিত, আবাদ করলে ফলত সোনা॥
কালী নামে দেওরে বেড়া, ফসলে তছরুপ হবে না। 
সে যে মুক্তকেশীর (মন রে আমার) শক্ত বেড়া তার কাছেতে যম ঘেঁষে না॥ 
অদ্য অব্ দ-শতান্তে বা, বাজাপ্ত হবে জান না। 
এখন আপন ভেবে (মন রে আমার) যতন করে চুটিয়ে ফসল কেটে নে না॥ 
গুরু বপন করেছেন বীজ, ভক্তি করি তায় সেঁচ না। 
তবে একা যদি না পারিস মন, রামপ্রসাদ কে ডেকে নে না॥ 