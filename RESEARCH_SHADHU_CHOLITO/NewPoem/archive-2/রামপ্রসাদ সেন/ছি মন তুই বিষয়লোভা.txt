ছি মন তুই বিষয়লোভা

রামপ্রসাদ সেন


ছি মন তুই বিষয়লোভা।
কিছু জান না, মান না, শুন না কথা॥
অশুচি-শুচিকে ল’য়ে দিব্য ঘরে কর শোভা।
যদি দুই সতীনে পীরিত হয়, তবে শ্যামা মারে পাবা॥
ধর্মাধর্ম দুটো অজা, তুচ্ছ খোঁটায় বেঁধে থোবা।
ওরে জ্ঞান-খড়্গে বলিদান করিলে কৈবল্য পাবা॥
কল্যাণকারিণী বিদ্যা, তার ব্যাটার মত লবা।
ওরে মায়াসূত্র ভেদসূত্র তারে দূরে হাঁকায় দেবা॥
আত্মারামের অন্নভোগ, দুটা সেই মাকে দিবা।
রামপ্রসাদ দাসে কয় শেষে, ব্রহ্মরসে মিশাইবা॥