আছি তেঁই তরুতলে বসে

রামপ্রসাদ সেন


আছি তেঁই তরুতলে বসে।
মনের আনন্দে আর হরিষে॥ 
আগে ভাঙ্গবো গাছের পাতা, ডাঁটি ফল ধরিব শেষে॥ 
রাগ দ্বেষ লোভ আদি রেখে দূরদেশে।
রব রসাতলে হা প্রত্যাশে, ফলিতার্থ সেই রসে॥ 
ফলের ফলে সুফল লয়ে যাইব নিবাসে।
আমার বিফলকে ফল দিয়ে, ফলাফল ভাসাও নৈরাশে॥ 
মন কর কি লওরে সুধা দুজনাতে মিশে।
খাবে একই নিঃশ্বাসে যেন সূর্যসম শোষে॥ 
রামপ্রসাদ বলে আমার কোষ্ঠশুদ্ধি তারাবেশে।
মাগী জানে না যে মনকপাটে খিল দিয়েছি কষে॥ 