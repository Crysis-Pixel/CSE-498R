আর বাণিজ্যে কি বাসনা

রামপ্রসাদ সেন


আর বাণিজ্যে কি বাসনা।
ওরে আমার মন বল না॥ 
ওরে ঋণী আছেন ব্রহ্মময়ী, সুখে সাদ সেই হ’ল না॥ 
ব্যজনে পবন বাস, চালনেতে সুপ্রকাশ।
মনরে, ওরে শরীরস্থা ব্রহ্মময়ী, নিদ্রিতা জন্মাও চেতনা॥ 
কানে যদি ঢোকে জল, বার করে যে জানে কল,
মনরে, ওরে সে জলে মিশায়ে জল, ঐহিকের এরূপ ভাবনা॥ 
ঘরে আছে মহারত্ন, ভ্রান্তিক্রমে কাচে যত্ন।
মনরে, ওরে শ্রীনাথ-দত্ত ধর তত্ত্ব কলের কপাট খোল না॥ 
অপূর্ব জন্মিল নাতি, বুড়া দাদা দিদিঘাতী,
মনরে, ওরে জনম মরণাশৌচ, সন্ধ্যাপূজা বিড়ম্বনা॥ 
প্রসাদ বলে বারে বারে, না চিনিলে আপনারে,
মনরে, ওরে সিন্দূর বিধবার ভালে, মরি কিবা বিবেচনা॥ 