ওরা, চাহিতে জানে না, দয়াময়। 
ওরা, চাহে ধন, জন, আয়ু, আরোগ্য বিজয়। 
করুণার সিন্ধু কুলে	তথাপি নিলাজ হিয়া,
বসিয়া, মনের ভুলে	মহাব্যস- তাই নিয়া,
এক বিন্দু বারি তুলে	ভাঙিতে গড়িতে, হ’য়ে
মুখে নাহি লয়, 	পড়ে অসময়। 
তীরে করি‘ছুটাছুটি, 	আহা!ওরা জানে না ত’,
ধুলি বাঁধে মুঠিমুঠি, 	করুণা নির্ঝর নাথ,
পিয়াসে আকুল হিয়া, 	না চাহিতে নিরন-র,
আরো ক্লিষ্ট হয়। 	ঝর ঝর বয় ;
কি ছাই মাগিরে নিয়ে, 	চির তৃপ্তি আছে যাহে,
কি ছাই করে তা দিয়ে, 		তা যদি গো নাহি চাহে,
দু’দিনের মোহ, ভেঙে	তাই দিও দীনে, যা’তে
চুরমার হয় ;	পিপাসা না রয়। 



চল ফিরে চল, তা’রে পাওয়া যাবে না। 
এই আঁকা বাঁকা ঘুরো পথ যে আর ফুরাবে না। 
তা’রে নিয়ে গেছে পরীর দেশে
ধরার সনে আর কি মেশে?
ধরার আঁখি নিয়ে তা’রে দেখতে পাবে না। 
আমার যে আর পা চলে না—
তবু ‘আহা বাছা’ কেউ বলে না ;
সে ছাড়া আর নয়ন বারি কেউ মোছাবে না। 
কতদুরে কিসের মত,
আলো আঁধার ছুটছে কত,
রইল ছায়া, গেল কায়া, ফিরে আসবে না। 



তারে দেখবি যদি নয়ন ভ’রে এ দুটো চোখ কররে কানা ;
শুনবি রে (যদি) তার মধুর বুলি, বাইরের কানে আঙুল দে না। 
কিসের মধু চিনি? সে যে গাঢ় প্রেমের মিশ্রি-পানা ;
তুই খাবি যদি, ক’সে এঁটে.বেঁধে রাখ তোর কু-রসনা। 
পরশমণি পরশ ক’রে হতে যদি চাসরে সোনা ;
তবে বিরাগ পক্ষাঘাতে অসাড় ক’রে নে তোর চামড়াখানা। 
সে যে রাজার রাজা, তার হুজুরে যাবি যদি নাইরে মানা,
তবে অচল হয়ে শান- মনে, সার কর আঁধার ঘরের কোণা। 
কান- বলে সকল কথাই আছে আমার প্রাণে জানা ;
আমি জেনে শুনে, ভেবে শুণে ভুলে আছি কি কারখানা। 



কবে অবশ এ হৃদয় জাগিবে—
প্রাণে সুমতি-সমীরণ বহিবে॥
ত্যজিয়েআত্মকলহ মিলেমিশে অহরহ,
প্রাণ শুধু আনন্দে ভাসিবে॥
কবে হবে ধর্মভীত, নীতি পথের অধীন,
প্রাণ-শশী উপদেশে হইব কলুষ হীন। 
পরমেশ-পদেমতি হবে॥
আজি উষা আগমনে আশা জাগিয়াছে মনে বুঝি অন্ধজনে নয়ন পাইবে॥



আমি তো তোমারে চাহিনি জীবনে তুমি অভাগারে চেয়েছ;
আমি না ডাকিতে, হৃদয় মাঝারে নিজে এসে দেখা দিয়েছ॥
চির-আদরের বিনিময়ে সখা! চির অবহেলা পেয়েছ
আমি দূরে ছুটে যেতে দুহাত পসারি ধরে টেনে কোলে নিয়েছ॥
ও পথে যেও না ফিরে এস বলে কানে কানে কত কয়েছ
আমি তবু চলে গেছি ফিরায়ে আনিতে পাছে পাছে ছুটে গিয়েছ॥
এই চির অপরাধী পাতকীয় বোঝা হাসি মুখে তুমি বয়েছ,
আমার নিজ হাতে গড়া বিপদের মাঝে বুকে করে নিয়ে রয়েছ॥



আজি এ শারদ সাঁঝে-
ঐ শোনো দুরে পল্লী-মুখর কাঁসর, ঘন্টা বাজে। 
দিনমণি যায়-‘বিদায় বিদায়’
বিহগ-কন্ঠে দিশি দিশি ধায়
উদ্দাম বেগে, মরম আবেগে, মত্ত তটিনী চলিছে ;
ধীরে ধীরে তীরে তীরে, শ্লথ মন্থর বীচিমালা ফিরে
গাহিয়া সবারি কাছে। 
পবনে গগণে জনে জনে বনে ঐ, কল্লোলময়ী গীতি-
নিখিল বিশ্বে একই রাগিনী ধ্বনিতেছে নিতি নিতি ;
একই মন্ত্রে একই সাধনা একই আরতি বাজে
মনোমন্দির মাঝে। 



আমায় সকল রকমে কাঙাল করেছে,
গর্ব করিতে চুর ;
যশঃ ও অর্থ, মান ও সাস্থ্য,
সকলি করেছে দূর ।  
ঐগুলো সব মায়াময় রূপে,
ফেলেছিল মোরে অহমিকা-কূপে,
তাই সব বাধা সরায়ে দয়াল
করেছে দীন আতুর ;
আমায় সকল রকমে কাঙাল করিয়া,
গর্ব করিছে চুর ।  

তাই, সকল রকমে কাঙ্গাল করিয়া,
গর্ব করিছে চুর ।  
ভবিতাম, “আমি লিখি বুঝি বেশ,
আমার সংগীত ভালবাসে দেশ”,
তাই, বুঝিয়া দয়াল ব্যাধি দিল মোরে,
বেদনা দিল প্রচুর ;
আমায় কত না যতনে শিক্ষা দিতেছে,
গর্ব করিতে চুর !

(কলকাতার মেডিকেল কলেজ হাসপাতালে তাঁর মৃত্যু শয্যায় রচনা করেছিলেন)



মায়ের দেওয়া মোটা কাপড়
মাথায় তুলে নে রে ভাই ;
দীন-দুঃখিনী মা য়ে তোদের
তার বেশী আর সাধ্য নাই ।  
ঐ মোটা সূতোর সঙ্গে, মায়ের
অপার স্নেহ দেখতে পাই ;
আমরা, এমনি পাষাণ, তাই ফেলে ঐ
পরের দোরে ভিক্ষা চাই ।  
ঐ দুঃখী মায়ের ঘরে, তোদের
সবার প্রচুর অন্ন নাই ;
তবু, তাই বেচে কাচ, সাবান মোজা,
কিনে কল্লি ঘর বোঝাই ।  
আয়রে আমরা মায়ের নামে
এই প্রতিজ্ঞা ক’রব ভাই ;
পরের জিনিষ কিনবো না, যদি
মায়ের ঘরের জিনিষ পাই ।  



তুমি, নির্মল কর, মঙ্গল করে মলিন মর্ম মুছায়ে॥
তব, পূণ্য-কিরণ দিয়ে যাক্, মোর মোহ-কালিমা ঘুচায়ে। 

লক্ষ্য-শূন্য লক্ষ বাসনা ছুটিছে গভীর আঁধারে,
জানি না কখন ডুবে যাবে কোন্ অকুল-গরল-পাথারে!
প্রভু, বিশ্ব-বিপদহন্তা, তুমি দাঁড়াও, রুধিয়া পন্থা;
তব, শ্রীচরণ তলে নিয়ে এস, মোর মত্ত-বাসনা ঘুচায়ে!

আছ, অনল-অনিলে, চিরনভোনীলে, ভূধরসলিলে, গহনে;
আছ, বিটপীলতায়, জলদের গায়, শশীতারকায় তপনে। 
আমি, নয়নে বসন বাঁধিয়া, ব’সে, আঁধারে মরিগো কাঁদিয়া;
আমি, দেখি নাই কিছু, বুঝি নাই কিছু, দাও হে দেখায়ে বুঝায়ে। 



আমরা নেহাত্ গরীব আমরা নেহাত্ ছোট ;
তবু আজি সাত কোটি ভাই জেগে ওঠো ॥
জুড়ে দে ঘরের তাঁত সাজা দোকান ;
বিদেশে না যায় ভাই গোলারি ধান ;
আমরা মোটা খাব, ভাই রে প’রবো মোটা ;
মাখবো না ল্যাভেন্ডার, চাই নে ’অটো’ ॥
নিয়ে যায় মায়ের দুধ পরে দুয়ে’
আমরা, রব কি উপোসী ঘরে শুয়ে ?
হারাস্ নে ভাই রে, আর এমন সুদিন
মায়ের পায়ের কাছে এসে জোটো ॥
ঘরের দিয়ে আমরা পরের মেঙে ;
কিন্ বো না ঠুন্ কো কাঁচ, যায় যে ভেঙে ;
থাকলে, গরীব হয়ে, ভাই রে, গরীব চালে,
তাতে হ’বে নাকো মান খাটো ॥



নমো নমো নমো জননি বঙ্গ !
উত্তরে ঐ অভ্রভেদী,
অতুল, বিপুল, গিরি অলঙ্ঘ্য। 
দক্ষিণে সুবিশাল জলধি,
চুম্বে চরণ তল নিরবধি,
মধ্যে পূত-জাহ্নবী-জল-ধৌত
শ্যাম-ক্ষেত্র-সঙ্ঘ। 

বনে বনে ছুটে ফুল পরিমল,
প্রতি সরোবরে লক্ষ কমল,
অমৃতবারি সিঞ্চে, কোটি
তটিনী, মত্ত, খর-তরঙ্গ,
কোটি কুঞ্জে মধুপ গুঞ্জে,
নবকিশলয় পুঞ্জে পুঞ্জে,
ফল-ভার নত শাখি-বৃন্দে
নিত্য শোভিত অমল অঙ্গ !
