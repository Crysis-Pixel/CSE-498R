মাতৃভাষা বাংলাকে আমরা কতটুকু চিনি বা জানি? জানি না বললেই চলে। আমাদের প্রাত্যহিক জীবনে ব্যবহৃত শব্দের দিকে তাকালেই বিষয়টি স্পষ্ট হবে। অফিস, আদালত, শিক্ষা প্রতিষ্ঠানের পাঠ্যসূচি এমনকি গণমাধ্যমেও ইংরেজি শব্দের আধিপত্য আমাদেরকে ইংরেজি ভাষাভাষী করার দিকে নিয়ে যাচ্ছে। স্বাধীনতার এত বছর পরও বাংলা ভাষার যথাযথ ব্যবহার না হওয়ায় মাতৃভাষার প্রতি আমাদের দুর্বলতা প্রকাশ পায়। মাতৃভাষার সেবা করার জন্য মাতৃভাষার চর্চা ও ব্যবহার নিশ্চিত করা প্রয়োজন। বাংলাভাষা-চর্চার অন্যতম প্রধান মাধ্যম বাংলা একাডেমি। প্রত্যেক দেশেরই একটি ভাষা-চর্চার প্রতিষ্ঠান থাকে। বাংলা একাডেমি আমাদের দেশের ভাষা-চর্চার প্রধান বৈঠকস্থল। দেশের একমাত্র ভাষা গবেষণা প্রতিষ্ঠান হিসেবে বাংলা একাডেমি মাতৃভাষার উন্নয়নে নিরন্তর কাজ করে যাচ্ছে। এ প্রতিষ্ঠানটি শুধু ভাষাচর্চারই জায়গা নয়, মাতৃভাষার মানোন্নয়ন ও সর্বস্তরে এর ব্যবহার নিশ্চিতকরণে নিরলস শ্রম দিয়ে যাচ্ছে। মাতৃভাষার যথাযথ চর্চার জন্য বাংলা একাডেমি অভিধান রচনা করেছে। যুগোপযুগী অভিধান রচনার কাজ অব্যাহত রেখেছে। এছাড়া ভাষা আন্দোলন, মুক্তিযুদ্ধসহ দেশের ইতিহাস-ঐতিহ্য ও সংস্কৃতির ধারক-বাহক বিভিন্ন গ্রন্থ প্রকাশ করে বাংলা একাডেমি মাতৃভাষার সেবা করছে। একাডেমির সর্বোচ্চ গবেষণা পুরস্কার পেয়েছেন এমন অনেকেই আছেন যাদের গবেষণা কর্ম নানাভাবে আমাদেরকে আলোকিত করে। মাতৃভাষায় গবেষণার পাশাপাশি বিদেশি ভাষার চর্চাও বাংলা একাডেমি করে থাকে। এভাবে বিভিন্ন কাজের মাধ্যমে মাতৃভাষার সেবা করার কারণে বাংলা একাডেমিকে মাতৃভাষার মন্দির বলা হয়।

বাংলা একাডেমি প্রাঙ্গণে নির্মিত হয়েছে ভাষা শহিদদের স্মৃতিস্তম্ভ লাল-সবুজের মিনার। প্রতিবছর ২১শে ফেব্রুয়ারি শহিদ মিনারে শ্রদ্ধার্ঘ্য নিবেদনের মধ্য দিয়ে উদযাপিত হয় ভাষা দিবস। আন্তর্জাতিক মাতৃভাষা দিবস হিসেবে স্বীকৃতি পাওয়ার পর দিনটির গুরুত্ব আরও বেড়েছে। দিনটিকে সরকারি ছুটির দিন হিসেবে ঘোষণার পর থেকেই ভাষা দিবসের অনুষ্ঠানসূচিতে যুক্ত হয়েছে রাষ্ট্রীয় আয়োজন। দিনটিতে বিভিন্ন ভাষা শহিদের প্রতি শ্রদ্ধা জানিয়ে রাষ্ট্রপতি ও প্রধানমন্ত্রী পুষ্পস্তবক অর্পণ করেন। এ উপলক্ষ্যে আয়োজিত হয় সাংস্কৃতিক অনুষ্ঠান। এছাড়া ভাষা আন্দোলনে শহিদদের স্মরণে বিভিন্ন শ্রেণির মানুষ বিভিন্নভাবে শ্রদ্ধা জানায়। সর্বস্তরের জনতা বাংলা ভাষাকে রাষ্ট্রভাষার স্বীকৃতি আদায়ের সংগ্রামে শহিদদের প্রতি সম্মান জানিয়ে ভাষা দিবসে বিভিন্ন কর্মসূচি পালন করে। মাতৃভাষার প্রতি এ ভালোবাসা আমাদেরকে ঐক্যবদ্ধ করেছে।