বাংলা সাহিত্যে ব্যঙ্গাত্মক প্রবন্ধের সংখ্যা খুব বেশি নয়। তবে সাম্প্রতিককালে কয়েকটি উল্লেখযোগ্য ব্যঙ্গাত্মক প্রবন্ধ রচিত হয়েছে। 'কলিকাতা বিশ্ববিদ্যালয় ও বাঙালির সংস্কৃতি' এরকমই একটি উল্লেখযোগ্য প্রবন্ধ। এটি ১৯৫৬ সালে কলকাতা বিশ্ববিদ্যালয়ের এক আলোচনাসভায় পাঠ করা হয়েছিল। লেখক সুনীতিকুমার চট্টোপাধ্যায়। প্রবন্ধটিতে কলকাতা বিশ্ববিদ্যালয় সম্পর্কে লেখকের ক্ষোভ, অভিমান, বেদনা ও হতাশার কথা ব্যঙ্গাত্মক ভাষায় প্রকাশ পেয়েছে।

কলকাতা বিশ্ববিদ্যালয় সম্পর্কে লেখকের কিছু অভিযোগ ছিল। তারই বহিঃপ্রকাশ ঘটেছে এই প্রবন্ধে। তিনি কলকাতা বিশ্ববিদ্যালয়ের অনেক ত্রুটি তুলে ধরেছেন। কলকাতা বিশ্ববিদ্যালয়ের ত্রুটিগুলো তিনি তির্যকভাবে উপস্থাপন করেছেন। তিনি দেখিয়েছেন, বাঙালির সন্তান বাংলা ভাষা ও সাহিত্য চর্চা করবে, এটা কলকাতা বিশ্ববিদ্যালয় কোনোদিনই চায়নি। অথচ কলকাতা বিশ্ববিদ্যালয় প্রতিষ্ঠিত হয়েছিল বাঙালির সন্তানের শিক্ষার জন্য। কিন্তু বাঙালির সন্তানকে ইংরেজিতে কথা বলা শিখিয়েই কলকাতা বিশ্ববিদ্যালয় খুশি। যদিও বাঙালি এখন ইংরেজি জানে বলেই আত্মগর্বে ফুলে ওঠে। ইংরেজি বলতে পারাটা বাঙালির কাছে পরম গর্বের বিষয় বলে মনে করে। ইংরেজিতে কথা বললেই বাঙালি মনেপরে সে বিদ্বান ব্যক্তি। ইংরেজিতে কথা বলার কারণে অনেকে মাস্টারি, উকিল, ব্যারিস্টারি, জজিয়তি পেয়েছে এবং বিভিন্ন উচ্চপদে আসীন হয়েছে। আর এ সুযোগ করে দিয়েছে কলকাতা বিশ্ববিদ্যালয়।

কিন্তু বাংলা ভাষা ও সাহিত্যে পাণ্ডিত্য অর্জন করলে বাঙালিকে অনাহারে মরতে হতো বলে লেখক ব্যঙ্গ করে উল্লেখ করেছেন। লেখকের ভাষায়, ইংরেজি শিক্ষিত বাঙালির কাছে বাংলা ভাষা ছিল কৃপার পাত্র। পরাধীনতার কারণে ইংরেজি হয়ে ওঠে রাষ্ট্রভাষা। ইংরেজি না জানলে বাঙালির চাকরি জুটত না, সম্মানও মিলত না। তাই কলকাতা বিশ্ববিদ্যালয়ের মূল উদ্দেশ্যই ছিল ইংরেজি ভাষা শিক্ষা দেওয়া। আর এভাবেই বাঙালির সন্তানকে দিয়ে ইংরেজি ভাষায় কথা বলিয়ে বাঙালিকে পরের ভাষার গোলামে পরিণত করার মূল কারিগর হিসেবে কলকাতা বিশ্ববিদ্যালয় কাজ করেছে বলে লেখক উল্লেখ করেছেন।