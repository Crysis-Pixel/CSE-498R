ঝরা পাতার কান্না

কুড়ি বছর আগে, সেই ছোট্ট বেলা থেকে নীলিমা এ পাড়াতেই পড়ে আছে। কথায় বলে মায়ের পেটের ভাই-বোন বাদে পৃথিবীতে কেউ কারো নয়, কথাটা যে কত বাস্তব নীলিমা তা হাড়ে হাড়ে টের পাচ্ছে। দীর্ঘ কুড়ি বছর ধরে এ পাড়ায় থেকেও নীলিমার বাবা কারও সাথে তেমন একটা মিশতে পারেনি। অথচ নীলিমার বাবা এ পাড়ায় কিন্তু একেবারে নতুন নয়। ধীরে ধীরে সবার সাথে তার ভাব হয়েছে। তবে রহমান সাহেবের সাথে নীলিমার বাবার ভাবটা একটু বেশিই ছিল। তারা একই গ্রামে বাড়ি। এত বছর পর একই পাড়ায় এসে দুজনের দেখা। খুব ভালোই চলছিল তাদের দিনকাল। সেই তো দুজনে মিলে ব্যবসা শুরু করল, সেই ব্যবসায়ও মন্দ ছিল না। কিন্তু নীলিমার জীবনে কাল হলো রহমান সাহেবের মেয়ে রিয়া। রিয়ার সাথে নীলিমার খুব ভাব। তাদের দুজনের স্বভাব-চরিত্রও প্রায় একই রকম। দুজনেই পড়াশোনায় ভালো, দুজনেই ফুটফুটে সুন্দরী। তাদের বন্ধুত্ব দেখে সবাই তো অবাক। তাদের এই বন্ধুত্বের মাঝেই ঘটে গেল এক বিপত্তি। নীলিমাদের অবস্থা বেশ ভালোই ছিল। হঠাৎ করে নীলিমার বাবার ব্যবসায় লোকসান। অনেক টাকা পাচার হয়ে গেছে। এদিকে, রহমান সাহেব তো রীতিমতো কোটি টাকার মালিক। তিনি চাইলেই নীলিমার বাবাকে টাকা ধার দিতে পারেন। কিন্তু নীলিমার বাবার তো অহংকার কম না। অনেক অনুরোধ করার পর টাকা ধার দিতে রাজি হন রহমান সাহেব। কিন্তু একটা শর্ত দেন। টাকা শোধ করতে হবে ঠিক তিন বছরের মধ্যে। আর যদি নীলিমার বাবা তিন বছরের মধ্যে টাকা শোধ করতে না পারে তখন রহমান সাহেব নীলিমার বাবার সব সম্পত্তি বাজেয়াপ্ত করবেন। আর নীলিমার বিয়ে দেবেন তার ছেলে রাফির সাথে। নীলিমার বাবা প্রথমে রাজি না হলেও পরে রাজি হতে বাধ্য হন। কিছুদিন যেতে না যেতেই নীলিমার বাবার ব্যবসায় আগের চেয়ে বেশ লাভ হতে লাগলো। কিন্তু ঘটনাচক্রে তিন বছরের আগেই সব টাকা শোধ করে দেন নীলিমার বাবা। এদিকে রিয়া আর নীলিমার সম্পর্কের অবনতি হতে থাকে। রিয়া নীলিমাকে একদম সহ্য করতে পারে না। নীলিমাও রিয়ার আচরণে বেশ কষ্ট পায়।