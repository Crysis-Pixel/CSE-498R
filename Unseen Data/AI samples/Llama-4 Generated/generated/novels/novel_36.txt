সেদিন ছিল শুক্রবার। সাপ্তাহিক ছুটির দিন বলে অনিক বই হাতে নিয়ে বসেছিল। এমন সময় তার মা ডেকে বললেন, 'অনিক, আজ তোর মামাতো বোন ঐশী আসবে। ও কিন্তু খুবই পড়ুয়া। তুই ওর সঙ্গে গল্প করতে পারবি।' অনিক মনে মনে বলল, 'বোনের সঙ্গে আবার গল্প কী? পড়াশোনা নিয়েই তো কথা বলব।' ঐশী আসার পর অনিক ওকে সালাম দিয়ে জিজ্ঞেস করল, 'কেমন আছিস?' ঐশী সালামের উত্তর দিয়ে বলল, 'ভালো। তুই কেমন আছিস?' অনিক বলল, 'ভালো। তোর পড়ালেখা কেমন চলছে?' ঐশী বলল, 'ভালোই। তোর পরীক্ষা কবে?' অনিক বলল, 'আগামী মাসে। কিন্তু আমার পরীক্ষার প্রস্তুতি ভালো না।' ঐশী বলল, 'কেন, কী হয়েছে?' অনিক বলল, 'আমাদের বাংলা বইয়ে একটি গল্প আছে 'তারাবাঈ'। গল্পটা আমি কিছুতেই বুঝতে পারছি না।' ঐশী বলল, 'আমি তো গল্পটা পড়েছি। আমি বুঝিয়ে দিতে পারব।' দুজনে মিলে পড়তে বসে গেল। ঐশী অনিককে 'তারাবাঈ' গল্পটা বুঝিয়ে দিল। এভাবে নানা কথার মধ্যে দিয়ে তাদের প্রায় তিন ঘণ্টা কেটে গেল। হঠাৎ অনিকের মা ডেকে বললেন, 'ঐশী, তোমার মামিকে বলে দিয়েছি, আজ বিকেলে আমাদের বাসায় খাবে। এখন তাহলে তোমরা টিভি দেখো গিয়ে।' ঐশী আর অনিক টিভিতে খবর দেখল। এভাবে গল্প করতে করতে তাদের মধ্যে একটা সুসম্পর্ক গড়ে ওঠে। দুজনের মধ্যে পড়ালেখা নিয়ে বেশ ভালো আলোচনা হয়। ঐশীর উৎসাহে অনিকের পরীক্ষার প্রস্তুতিও বেশ ভালো হয়। ঐশী অনিককে তার অজানা অনেক কিছুই শিখিয়েছিল।

পরদিন অনিক বই হাতে নিয়ে পড়ছে, এমন সময় ঐশী ওর ঘরে এল। অনিক বলল, 'কী ব্যাপার? কিছু বলবি?' ঐশী বলল, 'তোর পরীক্ষা সামনে। তুই তো টিভি দেখিস, রেডিও শোনা তো একদমই বন্ধ করে দিয়েছিস। এর একটা কারণ কী জানিস?' অনিক বলল, 'বল।' ঐশী বলল, 'বর্তমান সময়ে এসে আমরা অতীতকে ভুলে যাচ্ছি। কিন্তু অতীত থেকেই আমাদের শিক্ষা নিতে হবে। রেডিওতে দেশ-বিদেশের নানা বিষয় নিয়ে আলোচনা হয়। এছাড়া মুক্তিযুদ্ধভিত্তিক নানা অনুষ্ঠান শুনতে পাওয়া যায়। যেগুলো আমাদের শিক্ষা অর্জনে সহায়তা করে।' ঐশী আরও বলল, 'তুই লক্ষ করেছিস, প্রতিদিন পত্রিকায় নানা ধরনের সংবাদ প্রকাশিত হয়। যেগুলো আমাদের জানার জগৎকে প্রসারিত করে। বিভিন্ন বিষয় সম্পর্কে জানতে পারি। পত্রিকা আমাদের নানা বিষয়ে শিক্ষা দেয়।' অনিক বলল, 'ঠিক বলেছিস।' অন্যদিকে টিভিতে দেশ-বিদেশের বিভিন্ন সংবাদ পরিবেশিত হয়, বিভিন্ন ইস্যু নিয়ে আলোচনা হয়। মুক্তিযুদ্ধভিত্তিক নানা অনুষ্ঠান দেখা যায় যা আমাদেরকে মুক্তিযুদ্ধের চেতনায় উদ্বুদ্ধ করে। টিভি আমাদেরকে বিশ্ব পরিমণ্ডলের দিকে নিয়ে যায়।