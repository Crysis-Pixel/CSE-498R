সমাজের সার্বিক উন্নয়নে শিক্ষার বিকল্প নেই। শিক্ষা ছাড়া কোনো জাতির উন্নতি কোনোভাবেই কল্পনা করা যায় না। তাই জাতির মেরুদণ্ড গঠনে এবং আদর্শ নাগরিক তৈরি করতে শিক্ষার কোনো বিকল্প নেই। শিক্ষা আমাদের জীবনকে সঠিক পথে পরিচালিত করে। মানুষের ব্যক্তিজীবন গঠনে যেমন শিক্ষার ভূমিকা অপরিসীম, ঠিক তেমনি সামষ্টিক জীবন গঠনেও শিক্ষার গুরুত্ব অপরিসীম। একজন মানুষের জীবনের সার্বিক বিকাশের জন্য প্রয়োজন সুশিক্ষা। মানুষের সুপ্ত প্রতিভার বিকাশ ঘটিয়ে তাকে পরিপূর্ণ মানুষ হিসেবে গড়ে তোলাই হলো শিক্ষার লক্ষ্য। একজন মানুষকে সুন্দর ও সুশৃঙ্খল জীবনযাপন করতে শিক্ষা সহায়তা করে, তৈরি করে আদর্শ নাগরিক। দেশ, জাতি ও সমাজের উন্নতির জন্য প্রয়োজন আদর্শ মানুষ। একজন শিক্ষিত মানুষ পরিবার, সমাজ ও রাষ্ট্রের প্রতি দায়িত্বশীল হয়। সমাজের কল্যাণে কাজ করে। সমাজের সার্বিক উন্নতি ও অগ্রতির জন্য শিক্ষিত ও দক্ষ জনগোষ্ঠী অপরিহার্য। শিক্ষা মানুষের জীবনকে শুধু আলোকিতই করে না, বরং শিক্ষা সমাজের সামগ্রিক উন্নয়ন সাধন করে। একজন মানুষ অর্থ উপার্জন করতে পারে, সম্পদের মালিক হতে পারে; কিন্তু সুশিক্ষা ছাড়া সে মানুষের মতো মানুষ হতে পারে না। তাই তো মানুষের সার্বিক উন্নয়নের লক্ষ্যে শিক্ষা অত্যন্ত গুরুত্বপূর্ণ। শিক্ষাই মানুষের জীবনকে আলোকিত করে, সমৃদ্ধ করে। শিক্ষা মানুষের মনুষ্যত্ববোধ জাগ্রত করে। মানুষের বিবেক, বুদ্ধি ও সৃজনশীলতাকে বিকশিত করে। শিক্ষাই মানুষকে সুনাগরিকে পরিণত করে। শিক্ষা মানুষকে বিভিন্ন বিষয়ে জ্ঞান দান করে, সচেতন করে তোলে। সুতরাং, শিক্ষাই মানুষের সার্বিক কল্যাণ সাধন করে থাকে। জাতীয় জীবনে শিক্ষার গুরুত্ব অপরিসীম। তাই আমাদের সকলের উচিত সুশিক্ষায় শিক্ষিত হয়ে জাতীয় জীবনে অবদান রাখা।