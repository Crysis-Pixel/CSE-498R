ভাষা মানুষের সভ্যতা ও সংস্কৃতির ধারক ও বাহক। মানুষের জীবনে ভাষার গুরুত্ব অপরিসীম। মানুষের মুখের ভাষাই তার জাতীয় জীবনের সকল কর্মকাণ্ডের নিয়ামক হিসেবে কাজ করে। এ ভাষাই একজনের সঙ্গে অন্য জনের যোগাযোগের প্রধান সেতুবন্ধন। মানব সভ্যতার বিকাশ ও ক্রমবিকাশে ভাষার ভূমিকা অত্যন্ত গুরুত্বপূর্ণ। যুগে যুগে মানুষের সুখ-দুঃখ, হাসি-কান্না, আনন্দ-বেদনার প্রকাশ ঘটেছে ভাষার মধ্য দিয়ে। মানুষের জীবনে ভাষার অপরিসীম গুরুত্ব উপলব্ধি করেই কবি বলেছেন, ভাষা মানুষের হৃদয়ের কথা বলে। মানুষ তার ভাষার দ্বারা হাজার বছর ধরে যে চিন্তা ও কল্পনার ভান্ডার গড়ে তোলে, তা-ই তার জাতীয় জীবনের একমাত্র অবলম্বন। ভাষা জাতির পরিচয় বহন করে। যে ভাষা বা যে ভাষাভাষী জনগোষ্ঠীর ইতিহাস যত সমীচীন ও বিত্তবান, তারা তত বেশি ঐশ্বর্যবান। জাতীয় জীবনে ভাষার গুরুত্ব অপরিসীম। জাতীয় জীবনে ভাষার গুরুত্বপূর্ণ ভূমিকা সম্পর্কে আলোচনা করতে গিয়ে বিশ্ববরেণ্য মনীষী ড. মুহম্মদ শহীদুল্লাহ বলেন 'ভাষা হচ্ছে একটি জাতির শ্রেষ্ঠ সম্পদ। এর দ্বারা একটি জাতির চিন্তাধারা, আচার-ব্যবহার, জীবন ধারণের প্রণালী এবং বিশ্বাস ও ধর্ম সম্বন্ধে সম্যক ধারণা লাভের সহায়তা করে।' ড. শহীদুল্লাহর বক্তব্য থেকে সহজেই বোঝা যায় যে, মানুষের জীবনে ভাষার গুরুত্ব কত বেশি। ভাষা মানুষের সভ্যতা, সংস্কৃতি, ইতিহাস ও ঐতিহ্যের ধারক ও বাহক হিসেবে ভূমিকা পালন করে। ভাষার মাধ্যমেই একটি জাতির ইতিহাস, ঐতিহ্য, সংস্কৃতি পরবর্তী প্রজন্মের কাছে সঠিকভাবে উপস্থাপন করা যায়। বর্তমানে বাংলা ভাষা একটি রাষ্ট্রভাষার মর্যাদা লাভ করেছে। এর পেছনে রয়েছে আমাদের সকলের প্রচেষ্টা ও আত্মত্যাগ । ভাষার জন্য জীবনদানকারী শহিদদের আত্মত্যাগের ফলে আজ আমরা বাংলা ভাষায় কথা বলতে পারছি। বর্তমানে আমাদের প্রাণের ভাষা বাংলাকে নিয়ে গর্ব করার যথেষ্ট অবকাশ রয়েছে।