একটা কুকুর অথবা একজন কবির গল্প
অবসরপ্রাপ্ত ইংরেজির অধ্যাপক ড. রেজাউল করিম প্রতিদিন সন্ধ্যার আগ দিয়ে হাঁটতে বের হন। শেখেরটেক আটে তাঁর ফ্ল্যাট বাড়ি। হাঁটতে হাঁটতে তিনি আশপাশের এলাকাগুলো ঘুরে ঘুরে কী যেন খোঁজেন! তাঁর ছেলেবেলা কেটেছে যশোরের ভাটপাড়ায়। পড়াশোনা করেছেন যশোর, রাজশাহী ও ঢাকাতে। ঢাকা বিশ্ববিদ্যালয় থেকে ইংরেজিতে এমএ করে ইংল্যান্ডেও গিয়েছিলেন কয়েক বছরের জন্যে। বাপের যে অল্পবিস্তর জমিজমা ছিল, সব বিক্রি করে পাড়ি জমালেন। বাড়ির লোকজন কী খাবে এসব ভাবনা ফেলে তিনি শেক্সপিয়ার, মিল্টন, ওয়ার্ডসওয়ার্থ, কীটস–এঁরা কী খেতেন তার নমুনা দেখতে চলে গেলেন ইংল্যান্ডে। ডিগ্রি বাহানা ছিল মাত্র। ইচ্ছে ছিল, ইংরেজিটা ঠিকমতো রপ্ত করতে পারলে কবি হয়ে পশ্চিমেই কাটিয়ে দেবেন। কিন্তু তিন বছর কাটতে না কাটতে আবার ফিরেও এলেন। বললেন, সবকিছুই আছে ওখানে, তবুও কী যেন নেই! আর এখানে কিছুই নেই, আবার কী যেন আছে!
সামন্ অব দ্য সোয়েল নাড়ির টান বড় টান, বুঝলে হে। তাঁর ওই কথা শুনে অধ্যাপক বন্ধু আফসার বলেছিলেন। তিনি উত্তরে হাসতে হাসতে বলেছিলেন, যার নাড়িই নেই, তার আবার নাড়ির টান! সব বোগাস। আসলে মিডলক্লাস সেন্টিমেন্ট।
ইংল্যান্ড থেকে একধরনের বনেদি ঠাট তিনি নিয়ে এসেছিলেন, যা এতটা বছরেও ফেলতে পারেননি। তোমাকে দেখলে মনে হয়, তুমি হচ্ছ কী যে পারফেক্ট কলোনিয়াল প্রোডাক্ট! আফসার এই সেদিনও বললেন। রেজাউল শুধু তাঁর সহজাত হাসিটা মেলে ধরেছেন। তার হাসিটাও একধরনের রহস্যের মোড়কে মোড়ানো। যারা চেনেন না, তারা বাজি রেখে বলবেন, লোকটির হাসি সন্দেহজনক! আর যারা চেনেন তারা জানেন, তিনি আপাদমস্তক একজন ভালো। মানুষ। শুরুর জীবনে কবি হবেন বলে ইংরেজি সাহিত্যের প্রেমে পড়েন। আস্তে আস্তে ইংরেজি ভাষা ও সংস্কৃতিও আপন করার চেষ্টা করলেন, পারলেন না। কবি হওয়াও হলো না তার। যে কয়েকটি কবিতা লিখলেন, নিজেরই পছন্দ হলো না। যেদিন চূড়ান্তভাবে বুঝলেন কবি হওয়া তাঁর হচ্ছে না, সেদিন থেকেই এভাবে পথে পথে কী যেন খুঁজে বেড়াচ্ছেন! যারা রীতিমত পেছনে লেগে তাঁর হাঁটার রহস্য উদ্ঘাটনের চেষ্টা চালিয়েছেন তারাও শেষ পর্যন্ত ব্যর্থ হয়ে বলেছেন, পাগল নাকি!
আজ অধ্যাপক রেজাউল বের হয়েছেন গেটসৃবি ক্যাপ, বাদামি রঙের একটা টি শার্ট আর সেমিবেগি জিনস ও কেডস্ পরে। শেখেরটেক থেকে হাঁটতে হাঁটতে মোহাম্মদপুর টাউন হলের সামনে হয়ে ইকবাল রোডে প্রিপারেটরি স্কুল মাঠসংলগ্ন একটি চায়ের দোকানের সামনে বসেছেন। আশপাশে আরও কিছু মানুষজন আছে, বেশিরভাগই কলেজপড়ুয়া ছাত্র। আগের দিন শেষ হওয়া বাংলাদেশ-শ্রীলঙ্কার ম্যাচ নিয়ে আলোচনা চলছে। খানিক বাদে আলোচনা রাগিণী এমএমএস টুয়ের দিকে মোড় মারে। রেজাউল মিনিট দশেক জিরিয়ে নিয়ে চা অর্ডার দিলেন, চায়ের সঙ্গে টাও সিগারেট ও বিস্কিট। দোকানের ছোকরাটা বিস্কিটের পিরিচটা হাতে ধরিয়ে দিতেই কয়েকগজ দূরে বসে থাকা কুকুরটা উঠে এল। কুকুর দেখলেই একধরনের না-পাওয়ার অতৃপ্তি রেজাউলের ভেতর কাজ করে। ছাত্রাবস্থা থেকেই শখ ছিল বিলেতি কুকুরের। ইংল্যান্ডে গিয়ে সেই শখ প্যাশন অ্যান্ড ডিজায়ারে পরিণত হয়েছে। ফেরত আসবার সময় ভেবেছিলেন, কিছু ইংরেজি বই আর একটা কুকুর নেবেন সঙ্গে। বই সম্ভব না হলেও কুকুর তিনি নেবেনই। শেষ পর্যন্ত কয়েকটা বই হয়েছে, কুকুরটা আর হয়নি। ঢাকায় এসেও বহুবার কাঁটাবনের অ্যানিমেল শপগুলোতে গেছেন–দেখে, দাম জিজ্ঞেস করে, চলেও এসেছেন। একটা কুকুর কেনার মতো সামর্থ্য তাঁর ছিল। যথেষ্টই ছিল। কনফর্ম ব্যাচেলর, কাজেই বাসাতেও বাগড়া দেবার মতো কেউ ছিল না। কিন্তু কেন কিনলেন না সেটাও তার চরিত্রের অনাবিষ্কৃত রহস্যগুলোর মধ্যে পড়ে। তবে দেশি কুকুর দেখে তার ভেতর কোনো অনভূতি কাজ করে না। তিনি যে দেশি কুকুর খুব ঘৃণা করেন তাও না। হি জাস্ট ডাজে কেয়ার অ্যাবাউট ইট। আজ এই দেশি কুকুরটা দেখে তাঁর ভারি ভালো লাগল। তার গায়ের টি-শার্টের মতোই গাঢ় বাদামি রঙ, কেমন ঢিলেঢালা শরীর। বেওয়ারিশ হলেও বোঝা যায়, মানুষের ভালোবাসা সে পেয়েছে। এবং তার ভেতরে কেমন একটা আন্ডারস্ট্যান্ডিং ব্যাপার আছে। রেজাউল সাহেব বিস্কিটটা না খেয়ে কুকুরটাকে দেখিয়ে মাটিতে রাখলেন। কুকুরটা কয়েকবার কে মুখে ওঠাল না। দোকানের ছেলেটি উঁচু গলায় বলল মাটিতে পড়া জিনিস খায় না, স্যার। হাতে ধরে দিলে খায়। বিষয়টি কুকুরটির প্রতি রেজাউলের একধরনের ভালো লাগার জন্ম দিল। আবার সন্দেহও হলো। এদেশের মানুষ যেখানে ডাস্টবিনের নোংরাও চেটেপুটে খায়, সেখানে একটা রাস্তার কুকুর এতটা সভ্য হয় কিভাবে! তিনি আরও একটা বিস্কিট আনতে বললেন। ছেলেটি নিয়ে এল, আগের মতোই পিরিচে করে। রেজাউল সাহেব পিরিচ থেকে খালি বিস্কিটটা উঠিয়ে নিলেন। কুকুরটি লেজ নাড়তে নাড়তে যতটা সম্ভব কাছে এল। একেবারে মুখে তুলে অচেনা একটা কুকুরকে খাওয়ানোর রিস্ক তিনি নিলেন না। বলা তো যায় না; তার ওপর আবার দেশি কুকুর! তিনি ওপরে তুলে বিস্কিটটা ছেড়ে দিলেন। কুকুরটি ইঞ্চি দশেক লাফিয়ে লুফে নিল।
বাহ! বেশ বোঝে তো। রেজাউল বললেন। আরও ক’টি বিস্কিট আনো।
স্যার, ওর কেক বেশি পছন্দ। কেক আনি? ছেলেটি পিরিচ হাতে বলল।
আচ্ছা, আনো। রেজাউলের মনে হলো, আজ বহু বছর পর তাঁর কুকুরের শখ খানিকটা পূরণ হচ্ছে। তিনি কয়েকশ’ কুকুর খুব কাছ থেকে দেখেছেন, তাদের ব্রিড নিয়ে ঘাটাঘাটি করেছেন, দামও জেনেছেন। কিন্তু এভাবে কোনো কুকুরকে তিনি মুখে তুলে খাওয়াননি। আজ একটি বিস্কিট ও দুটি কেক টুকরো টুকরো করে নিজে হাতে খাওয়ালেন। তৃতীয় কেকটাও শেষের দিকে। এমন সময় একটি প্রাইভেট যাচ্ছিল পাশ দিয়ে। গতি পায়ে হাঁটার মতো। কুকুরটি সঙ্গে সঙ্গে লাফ দিয়ে গাড়িটার দিকে ছুটে গেল। রেজাউল কুকুরের এঁটো কেক হাতে ধরে কেমন হতভম্ব হয়ে গেলেন।
এই হচ্ছে দেশি কুকুরের স্বভাব, বুঝলে? পাশেই আড্ডা দিতে থাকা স্কুলপড়ুয়া ছেলেদের লক্ষ করে বললেন তিনি। এদের ভেতর ন্যূনতম কৃতজ্ঞতা বোধ নেই। গাড়ি দেখেই আরও ভালো কিছু পাবার আশায় ছুটে গেল। গ্রীড, গ্রীড টু এক্সপেক্ট মোর! এ জাতিকে এটাই ধ্বংস করল। কুকুর হবে হাচিকোর মতো! হাচির নাম শুনেছ?
ছেলেগুলো একটু দ্বিধায় পড়ে গেল হাচি বলতে তারা অস্ট্রেলিয়ার ক্রিকেটার হাসিকে বোঝে। তাই মুরুব্বি কী বলে শোনার আগ্রহ নিয়ে বলল–কই, না তো আঙ্কেল!
শোনো তবে। আকিতা ব্রিডের ছোট্ট হাচিকে জাপানের এক রেলস্টেশনে খুঁজে পায় একজন। ভদ্রলোকের দেখে মায়া হয়। হাচিকে কোলে তুলে তার মালিকের জন্য অপেক্ষা করে। ওদেশে তো আর এমন বেওয়ারিশ কুকুর হয় না। সবার কেউ না কেউ মালিক থাকে। টাইম পাসেস বাই বাট নোবড়ি কামস টু ক্লেইম। শেষ পর্যন্ত ভদ্রলোক স্টেশন মাস্টারকে নিজের ফোন নাম্বার দিয়ে হাচিকে বাসায় নিয়ে আসে। স্ত্রীকে বাসায় ম্যানেজ করে এই বলে, ফোন পেলেই আসল মালিককে ফেরত দেবে। ফোন আর আসে না। ভদ্রলোকই হাচির মনিব বনে যান। ইনফ্যাক্ট, সেটাই তিনি চাচ্ছিলেন। হি ওয়াজ ইন লাভ উইথ হিম! হাচি বড় হয়ে ওঠে। প্রতিদিন স্টেশন পর্যন্ত মনিবকে ছেড়ে আসে, আবার বিকালে ফিরতি ট্রেন এলে তাকে আনতে ছুটে যায়। একদিন বিকালের ট্রেনে মনিব আর ফেরে না। হাচি স্টেশনে অপেক্ষা করে করে ফিরে আসে। পরদিন আবারও যায়। এভাবে প্রতিদিনই। সে তো আর জানে না যে, মনিব ওইদিন স্ট্রোক করে অফিসে মারা গেছে!
আঙ্কেল, তারপর? ছেলেগুলোর পাশাপাশি কয়েকজন রিকশাওয়ালাও দাঁড়িয়ে গেছে।
তারপর আর কি! হাচি পাগলের মতো স্টেশনে অপেক্ষা করতে থাকে। দীর্ঘ দশ বছর স্টেশনে অপেক্ষা করে বৃদ্ধ হয়ে ওখানেই মারা যায়। ওর মৃত্যুদিনটিকে জাপানে ডগস্ ডে হিসেবে পালন করা হয়।
পিরিচ হাতে দাঁড়িয়ে থাকা ছোকরাটার চোখে জল টলমল করছে। অন্যরাও কেমন নিশ্চুপ হয়ে দাঁড়িয়ে আছে।
তারপর সাইবেরিয়ার স্নেড ডগ বাল্‌তোর কথা শোনোনি? সে কিভাবে স্টেশন থেকে প্রতিকূল আবহাওয়ার মধ্যে দীর্ঘপথ পাড়ি দিয়ে ডিপথেরিয়া অ্যান্টিটক্সিন টেনে এনে মৃতপ্রায় শিশুদের রক্ষা করেছিল! এই হল কুকুর-আনাদার নেইম অব ট্রাস্টওয়ার্দি বুঝলে? এমনই বিশ্বস্ত হয় ওরা। কিন্তু আমাদের কুকুরগুলোর দিকে তাকাও। কেমন লোভী আর উঁচড়া স্বভাবের! দ্যাট হোয়াই পিপ স্ল্যাং অন ডগ সো ওফেন ইন দিস কান্ট্রি!
যাই বলেন স্যার, আমাদের এই কুকুরটা কিন্তু অনেক ভালো। কুকুরটি ততক্ষণে এই আলোচনার একেবারে মাঝখানে এসে বসেছে। তাকে দেখিয়েই পিরিচ হাতে চা বিক্রেতা ছোকরা বলল।
‘হ্যাঁ। নমুনা তো দেখলামই! আমি কেক কিনে খাওয়াচ্ছিলাম, ব্যাটা দামি গাড়ি দেখে আরও ভালো কিছু পাবার আশায় দৌড় দিল। এই তোমার ভালো কুকুরের কাণ্ডজ্ঞান?
গাড়ির পেছনে তেড়ে যাওয়ার একটা কারণ আছে। ওই দিনের পর থেকেই ও এদিক দি যত গাড়ি যায় সবগুলার পেছন তেড়ে যায়। খাবার জন্যি না, প্রতিশোধ নিতি।
মানে? ঠিক বুঝলাম না তোর কথা! রেজাউল সাহের একটু অবাক হয়ে জানতে চাইলেন।
জি স্যার, ও আর ওর সাথের এক কুকুর ছিল। ওরা এ পাড়াতিই মানুষ। একসাথে খাতুক, ঘুমাতুক, খেলা করতুক। কয়েকবার বাচ্চাও দিছে। কিন্তু দু’বছর আগে এখানে রাস্তার মদ্যিখানে একটা প্রাইভেট গাড়ি এসে ওর সাথীকে চাপা দি মেরে ফেলে। তারপর থেকেই ও এখান থেকি নড়ে না। কোনো গাড়ি গেলেই তেড়ে যায়।
অধ্যাপক রেজাউল কি বলবেন ভেবে পান না। কুকুরটার চোখ দুটোর দিকে তাকিয়ে মায়া হয় তার। লজ্জাও পান ওকে অবজ্ঞা করে এতক্ষণ ধরে এত আবোল-তাবোল বকার কারণে। ওই ছোকরা আর কথা না বাড়িয়ে নিজের কাজে ফিরে যায়। রেজাউল স্যার কুকুরটার চোখে আরও একবার চোখ রাখেন; অস্পষ্ট স্বরে নিজেকে নিজে সরি বলে উঠে পড়েন।
দোকানে বিল দিতে গেলে চা ছাড়া আর কিছুরই বিল নেয় না চা বিক্রেতা লিকলিকে গড়নের ছেলেটা। বলে, আপনি তো কিছুই খাননি, সব তো আমাদের ভুলুই খেয়েছে। ওর নাম ভুলু, স্যার।
রেজাউল আর কথা বাড়ান না। ফেরত পাওয়া টাকাটা আলগা করে ধরে পা বাড়ান। এই প্রথম তাঁর মনে হয়, ভিনদেশের মতো এই দেশটাও তাঁর অচেনাই রয়ে গেল।
একটা কুকুর অথবা একজন কবির গল্প
অবসরপ্রাপ্ত ইংরেজির অধ্যাপক ড. রেজাউল করিম প্রতিদিন সন্ধ্যার আগ দিয়ে হাঁটতে বের হন। শেখেরটেক আটে তাঁর ফ্ল্যাট বাড়ি। হাঁটতে হাঁটতে তিনি আশপাশের এলাকাগুলো ঘুরে ঘুরে কী যেন খোঁজেন! তাঁর ছেলেবেলা কেটেছে যশোরের ভাটপাড়ায়। পড়াশোনা করেছেন যশোর, রাজশাহী ও ঢাকাতে। ঢাকা বিশ্ববিদ্যালয় থেকে ইংরেজিতে এমএ করে ইংল্যান্ডেও গিয়েছিলেন কয়েক বছরের জন্যে। বাপের যে অল্পবিস্তর জমিজমা ছিল, সব বিক্রি করে পাড়ি জমালেন। বাড়ির লোকজন কী খাবে এসব ভাবনা ফেলে তিনি শেক্সপিয়ার, মিল্টন, ওয়ার্ডসওয়ার্থ, কীটস–এঁরা কী খেতেন তার নমুনা দেখতে চলে গেলেন ইংল্যান্ডে। ডিগ্রি বাহানা ছিল মাত্র। ইচ্ছে ছিল, ইংরেজিটা ঠিকমতো রপ্ত করতে পারলে কবি হয়ে পশ্চিমেই কাটিয়ে দেবেন। কিন্তু তিন বছর কাটতে না কাটতে আবার ফিরেও এলেন। বললেন, সবকিছুই আছে ওখানে, তবুও কী যেন নেই! আর এখানে কিছুই নেই, আবার কী যেন আছে!
সামন্ অব দ্য সোয়েল নাড়ির টান বড় টান, বুঝলে হে। তাঁর ওই কথা শুনে অধ্যাপক বন্ধু আফসার বলেছিলেন। তিনি উত্তরে হাসতে হাসতে বলেছিলেন, যার নাড়িই নেই, তার আবার নাড়ির টান! সব বোগাস। আসলে মিডলক্লাস সেন্টিমেন্ট।
ইংল্যান্ড থেকে একধরনের বনেদি ঠাট তিনি নিয়ে এসেছিলেন, যা এতটা বছরেও ফেলতে পারেননি। তোমাকে দেখলে মনে হয়, তুমি হচ্ছ কী যে পারফেক্ট কলোনিয়াল প্রোডাক্ট! আফসার এই সেদিনও বললেন। রেজাউল শুধু তাঁর সহজাত হাসিটা মেলে ধরেছেন। তার হাসিটাও একধরনের রহস্যের মোড়কে মোড়ানো। যারা চেনেন না, তারা বাজি রেখে বলবেন, লোকটির হাসি সন্দেহজনক! আর যারা চেনেন তারা জানেন, তিনি আপাদমস্তক একজন ভালো। মানুষ। শুরুর জীবনে কবি হবেন বলে ইংরেজি সাহিত্যের প্রেমে পড়েন। আস্তে আস্তে ইংরেজি ভাষা ও সংস্কৃতিও আপন করার চেষ্টা করলেন, পারলেন না। কবি হওয়াও হলো না তার। যে কয়েকটি কবিতা লিখলেন, নিজেরই পছন্দ হলো না। যেদিন চূড়ান্তভাবে বুঝলেন কবি হওয়া তাঁর হচ্ছে না, সেদিন থেকেই এভাবে পথে পথে কী যেন খুঁজে বেড়াচ্ছেন! যারা রীতিমত পেছনে লেগে তাঁর হাঁটার রহস্য উদ্ঘাটনের চেষ্টা চালিয়েছেন তারাও শেষ পর্যন্ত ব্যর্থ হয়ে বলেছেন, পাগল নাকি!
আজ অধ্যাপক রেজাউল বের হয়েছেন গেটসৃবি ক্যাপ, বাদামি রঙের একটা টি শার্ট আর সেমিবেগি জিনস ও কেডস্ পরে। শেখেরটেক থেকে হাঁটতে হাঁটতে মোহাম্মদপুর টাউন হলের সামনে হয়ে ইকবাল রোডে প্রিপারেটরি স্কুল মাঠসংলগ্ন একটি চায়ের দোকানের সামনে বসেছেন। আশপাশে আরও কিছু মানুষজন আছে, বেশিরভাগই কলেজপড়ুয়া ছাত্র। আগের দিন শেষ হওয়া বাংলাদেশ-শ্রীলঙ্কার ম্যাচ নিয়ে আলোচনা চলছে। খানিক বাদে আলোচনা রাগিণী এমএমএস টুয়ের দিকে মোড় মারে। রেজাউল মিনিট দশেক জিরিয়ে নিয়ে চা অর্ডার দিলেন, চায়ের সঙ্গে টাও সিগারেট ও বিস্কিট। দোকানের ছোকরাটা বিস্কিটের পিরিচটা হাতে ধরিয়ে দিতেই কয়েকগজ দূরে বসে থাকা কুকুরটা উঠে এল। কুকুর দেখলেই একধরনের না-পাওয়ার অতৃপ্তি রেজাউলের ভেতর কাজ করে। ছাত্রাবস্থা থেকেই শখ ছিল বিলেতি কুকুরের। ইংল্যান্ডে গিয়ে সেই শখ প্যাশন অ্যান্ড ডিজায়ারে পরিণত হয়েছে। ফেরত আসবার সময় ভেবেছিলেন, কিছু ইংরেজি বই আর একটা কুকুর নেবেন সঙ্গে। বই সম্ভব না হলেও কুকুর তিনি নেবেনই। শেষ পর্যন্ত কয়েকটা বই হয়েছে, কুকুরটা আর হয়নি। ঢাকায় এসেও বহুবার কাঁটাবনের অ্যানিমেল শপগুলোতে গেছেন–দেখে, দাম জিজ্ঞেস করে, চলেও এসেছেন। একটা কুকুর কেনার মতো সামর্থ্য তাঁর ছিল। যথেষ্টই ছিল। কনফর্ম ব্যাচেলর, কাজেই বাসাতেও বাগড়া দেবার মতো কেউ ছিল না। কিন্তু কেন কিনলেন না সেটাও তার চরিত্রের অনাবিষ্কৃত রহস্যগুলোর মধ্যে পড়ে। তবে দেশি কুকুর দেখে তার ভেতর কোনো অনভূতি কাজ করে না। তিনি যে দেশি কুকুর খুব ঘৃণা করেন তাও না। হি জাস্ট ডাজে কেয়ার অ্যাবাউট ইট। আজ এই দেশি কুকুরটা দেখে তাঁর ভারি ভালো লাগল। তার গায়ের টি-শার্টের মতোই গাঢ় বাদামি রঙ, কেমন ঢিলেঢালা শরীর। বেওয়ারিশ হলেও বোঝা যায়, মানুষের ভালোবাসা সে পেয়েছে। এবং তার ভেতরে কেমন একটা আন্ডারস্ট্যান্ডিং ব্যাপার আছে। রেজাউল সাহেব বিস্কিটটা না খেয়ে কুকুরটাকে দেখিয়ে মাটিতে রাখলেন। কুকুরটা কয়েকবার কে মুখে ওঠাল না। দোকানের ছেলেটি উঁচু গলায় বলল মাটিতে পড়া জিনিস খায় না, স্যার। হাতে ধরে দিলে খায়। বিষয়টি কুকুরটির প্রতি রেজাউলের একধরনের ভালো লাগার জন্ম দিল। আবার সন্দেহও হলো। এদেশের মানুষ যেখানে ডাস্টবিনের নোংরাও চেটেপুটে খায়, সেখানে একটা রাস্তার কুকুর এতটা সভ্য হয় কিভাবে! তিনি আরও একটা বিস্কিট আনতে বললেন। ছেলেটি নিয়ে এল, আগের মতোই পিরিচে করে। রেজাউল সাহেব পিরিচ থেকে খালি বিস্কিটটা উঠিয়ে নিলেন। কুকুরটি লেজ নাড়তে নাড়তে যতটা সম্ভব কাছে এল। একেবারে মুখে তুলে অচেনা একটা কুকুরকে খাওয়ানোর রিস্ক তিনি নিলেন না। বলা তো যায় না; তার ওপর আবার দেশি কুকুর! তিনি ওপরে তুলে বিস্কিটটা ছেড়ে দিলেন। কুকুরটি ইঞ্চি দশেক লাফিয়ে লুফে নিল।
বাহ! বেশ বোঝে তো। রেজাউল বললেন। আরও ক’টি বিস্কিট আনো।
স্যার, ওর কেক বেশি পছন্দ। কেক আনি? ছেলেটি পিরিচ হাতে বলল।
আচ্ছা, আনো। রেজাউলের মনে হলো, আজ বহু বছর পর তাঁর কুকুরের শখ খানিকটা পূরণ হচ্ছে। তিনি কয়েকশ’ কুকুর খুব কাছ থেকে দেখেছেন, তাদের ব্রিড নিয়ে ঘাটাঘাটি করেছেন, দামও জেনেছেন। কিন্তু এভাবে কোনো কুকুরকে তিনি মুখে তুলে খাওয়াননি। আজ একটি বিস্কিট ও দুটি কেক টুকরো টুকরো করে নিজে হাতে খাওয়ালেন। তৃতীয় কেকটাও শেষের দিকে। এমন সময় একটি প্রাইভেট যাচ্ছিল পাশ দিয়ে। গতি পায়ে হাঁটার মতো। কুকুরটি সঙ্গে সঙ্গে লাফ দিয়ে গাড়িটার দিকে ছুটে গেল। রেজাউল কুকুরের এঁটো কেক হাতে ধরে কেমন হতভম্ব হয়ে গেলেন।
এই হচ্ছে দেশি কুকুরের স্বভাব, বুঝলে? পাশেই আড্ডা দিতে থাকা স্কুলপড়ুয়া ছেলেদের লক্ষ করে বললেন তিনি। এদের ভেতর ন্যূনতম কৃতজ্ঞতা বোধ নেই। গাড়ি দেখেই আরও ভালো কিছু পাবার আশায় ছুটে গেল। গ্রীড, গ্রীড টু এক্সপেক্ট মোর! এ জাতিকে এটাই ধ্বংস করল। কুকুর হবে হাচিকোর মতো! হাচির নাম শুনেছ?
ছেলেগুলো একটু দ্বিধায় পড়ে গেল হাচি বলতে তারা অস্ট্রেলিয়ার ক্রিকেটার হাসিকে বোঝে। তাই মুরুব্বি কী বলে শোনার আগ্রহ নিয়ে বলল–কই, না তো আঙ্কেল!
শোনো তবে। আকিতা ব্রিডের ছোট্ট হাচিকে জাপানের এক রেলস্টেশনে খুঁজে পায় একজন। ভদ্রলোকের দেখে মায়া হয়। হাচিকে কোলে তুলে তার মালিকের জন্য অপেক্ষা করে। ওদেশে তো আর এমন বেওয়ারিশ কুকুর হয় না। সবার কেউ না কেউ মালিক থাকে। টাইম পাসেস বাই বাট নোবড়ি কামস টু ক্লেইম। শেষ পর্যন্ত ভদ্রলোক স্টেশন মাস্টারকে নিজের ফোন নাম্বার দিয়ে হাচিকে বাসায় নিয়ে আসে। স্ত্রীকে বাসায় ম্যানেজ করে এই বলে, ফোন পেলেই আসল মালিককে ফেরত দেবে। ফোন আর আসে না। ভদ্রলোকই হাচির মনিব বনে যান। ইনফ্যাক্ট, সেটাই তিনি চাচ্ছিলেন। হি ওয়াজ ইন লাভ উইথ হিম! হাচি বড় হয়ে ওঠে। প্রতিদিন স্টেশন পর্যন্ত মনিবকে ছেড়ে আসে, আবার বিকালে ফিরতি ট্রেন এলে তাকে আনতে ছুটে যায়। একদিন বিকালের ট্রেনে মনিব আর ফেরে না। হাচি স্টেশনে অপেক্ষা করে করে ফিরে আসে। পরদিন আবারও যায়। এভাবে প্রতিদিনই। সে তো আর জানে না যে, মনিব ওইদিন স্ট্রোক করে অফিসে মারা গেছে!
আঙ্কেল, তারপর? ছেলেগুলোর পাশাপাশি কয়েকজন রিকশাওয়ালাও দাঁড়িয়ে গেছে।
তারপর আর কি! হাচি পাগলের মতো স্টেশনে অপেক্ষা করতে থাকে। দীর্ঘ দশ বছর স্টেশনে অপেক্ষা করে বৃদ্ধ হয়ে ওখানেই মারা যায়। ওর মৃত্যুদিনটিকে জাপানে ডগস্ ডে হিসেবে পালন করা হয়।
পিরিচ হাতে দাঁড়িয়ে থাকা ছোকরাটার চোখে জল টলমল করছে। অন্যরাও কেমন নিশ্চুপ হয়ে দাঁড়িয়ে আছে।
তারপর সাইবেরিয়ার স্নেড ডগ বাল্‌তোর কথা শোনোনি? সে কিভাবে স্টেশন থেকে প্রতিকূল আবহাওয়ার মধ্যে দীর্ঘপথ পাড়ি দিয়ে ডিপথেরিয়া অ্যান্টিটক্সিন টেনে এনে মৃতপ্রায় শিশুদের রক্ষা করেছিল! এই হল কুকুর-আনাদার নেইম অব ট্রাস্টওয়ার্দি বুঝলে? এমনই বিশ্বস্ত হয় ওরা। কিন্তু আমাদের কুকুরগুলোর দিকে তাকাও। কেমন লোভী আর উঁচড়া স্বভাবের! দ্যাট হোয়াই পিপ স্ল্যাং অন ডগ সো ওফেন ইন দিস কান্ট্রি!
যাই বলেন স্যার, আমাদের এই কুকুরটা কিন্তু অনেক ভালো। কুকুরটি ততক্ষণে এই আলোচনার একেবারে মাঝখানে এসে বসেছে। তাকে দেখিয়েই পিরিচ হাতে চা বিক্রেতা ছোকরা বলল।
‘হ্যাঁ। নমুনা তো দেখলামই! আমি কেক কিনে খাওয়াচ্ছিলাম, ব্যাটা দামি গাড়ি দেখে আরও ভালো কিছু পাবার আশায় দৌড় দিল। এই তোমার ভালো কুকুরের কাণ্ডজ্ঞান?
গাড়ির পেছনে তেড়ে যাওয়ার একটা কারণ আছে। ওই দিনের পর থেকেই ও এদিক দি যত গাড়ি যায় সবগুলার পেছন তেড়ে যায়। খাবার জন্যি না, প্রতিশোধ নিতি।
মানে? ঠিক বুঝলাম না তোর কথা! রেজাউল সাহের একটু অবাক হয়ে জানতে চাইলেন।
জি স্যার, ও আর ওর সাথের এক কুকুর ছিল। ওরা এ পাড়াতিই মানুষ। একসাথে খাতুক, ঘুমাতুক, খেলা করতুক। কয়েকবার বাচ্চাও দিছে। কিন্তু দু’বছর আগে এখানে রাস্তার মদ্যিখানে একটা প্রাইভেট গাড়ি এসে ওর সাথীকে চাপা দি মেরে ফেলে। তারপর থেকেই ও এখান থেকি নড়ে না। কোনো গাড়ি গেলেই তেড়ে যায়।
অধ্যাপক রেজাউল কি বলবেন ভেবে পান না। কুকুরটার চোখ দুটোর দিকে তাকিয়ে মায়া হয় তার। লজ্জাও পান ওকে অবজ্ঞা করে এতক্ষণ ধরে এত আবোল-তাবোল বকার কারণে। ওই ছোকরা আর কথা না বাড়িয়ে নিজের কাজে ফিরে যায়। রেজাউল স্যার কুকুরটার চোখে আরও একবার চোখ রাখেন; অস্পষ্ট স্বরে নিজেকে নিজে সরি বলে উঠে পড়েন।
দোকানে বিল দিতে গেলে চা ছাড়া আর কিছুরই বিল নেয় না চা বিক্রেতা লিকলিকে গড়নের ছেলেটা। বলে, আপনি তো কিছুই খাননি, সব তো আমাদের ভুলুই খেয়েছে। ওর নাম ভুলু, স্যার।
রেজাউল আর কথা বাড়ান না। ফেরত পাওয়া টাকাটা আলগা করে ধরে পা বাড়ান। এই প্রথম তাঁর মনে হয়, ভিনদেশের মতো এই দেশটাও তাঁর অচেনাই রয়ে গেল।

একটি নদীর গল্প
শুধু হরিরামপুর না, অত্র এলাকাতেই সোবহান মণ্ডলের বেশ নাম-ডাক ছিল। আমি যে বছর প্রাইমারি স্কুলে ভর্তি হলাম ঠিক তার আগের বছর তিনি অবসর গ্রহণ করলেন। কাজেই গ্রামের বড় ভাইয়েরা তাকে স্যার বলে সম্বোধন করলেও আমি বা আমার সমবয়সীরা তাকে দাদা বলে ডাকতাম। আমাদের বাড়ি ছিল সোবহান দাদার বাড়ির কয়েকঘর পেছনে। দাদার বাড়ির সম্মুখভাগে প্রকাণ্ড এক পাকুড়গাছের তলে মস্ত একটি মাচান বসানো ছিল। জন্ম থেকে ওই মাচান দেখে আসছি। মরা গুইসাপের মতো পিঠ পেতে পড়ে আছে, যেন বলছে ‘নে যত পারবি মার’! আমরা স্কুলে যাবার ও ফিরবার পথে দেখতাম সোবহান মণ্ডল মাচার ওপর একটা কোলবালিশ নিয়ে বেশ আয়েশ করে বসে আছেন। আমাদের প্রায়ই থামিয়ে তিনি এটা-ওটা জিজ্ঞেস করতেন। একদিন বললেন, “এই ছোঁকড়ারা, এদিকে আয় তো। তুরা কুন ক্লাসে পড়িস যেনে?’ ক্লাস ফোর বলতেই দাদা হাসতে হাসতে বললেন, কী রে, হেডস্যারের জুতা-টুতা চুরি করিস নাকি? তারপর একটু ভাব এঁটে বললেন, রবীন্দ্রনাথ কে ছিলেন বল দিকিনে? আমাদের ভেতর থেকে ফটিক এগিয়ে গেল। কিছুদিন আগে আমাদের সেকেন্ড স্যার ওকে বলেছিলেন, “জানিস ফটিক, তোর এই নামটা না রবীন্দ্রনাথের দিয়া। তাঁর একটা গল্প আছে, সেকিনকার নায়ক হলু কি যে ফটিক। বুঝলি? শুনে ফটিকের ধারণা হলো, সে রবীন্দ্রনাথকে অনেক জানে। আমাদের মাঝেমধ্যে রবীন্দ্রনাথের গল্প। শোনাত। ওর দাদা আর রবীন্দ্রনাথ নাকি একসাথে হরিরামপুরের বিলে মাছ ধরতে যেতেন! রবীন্দ্রনাথ তখন ওর দাদাকে মজার মজার সব গান গেয়ে শোনাত। এইসব আর কি! ফটিক বেশ ভাব নিয়ে বলল, “অবীন্দ্রনাথ ভালো মানুষ ছেল। ভালো গান গাতি পারতুক। হেই আমাকে নি একটা গল্প লেখিছে। দাদার সাথে তার মেলা ভাব ছেল।’ ফটিকের কথা শুনে সোবহান দাদার মুখ হাঁ হয়ে গেল। আলজিহ্বা পর্যন্ত দেখা যাচ্ছিল। ফটিক আমার কানে কানে বলল–দেখলি তো, আমি কত জানি! ঝটকাটা সামলে দাদা হো হো করে হাসতে শুরু করলেন। ফটিকের মুখখানা শুকিয়ে একেবারে চৈত্রের মাঠ হয়ে গেল। আমরাও হেসে উঠলাম। ভাবখানা এমন, ফটিক যে ভুল বলেছে সেটা আমরা আগে থেকেই জানতাম। আর একদিন দাদা ডেকে বললেন–”এই তুরা নামাজ পড়িস? আমরা সবাই একসাথে হ্যাঁ বললাম। কেনে পড়িস সেটা বল দিকিনে? সবাই আবার একসাথে চুপ মেরে গেলাম। আমাদের মধ্য থেকে বিন্টু আমতা আমতা করে বলল, ‘আল্লায় খুশি হয়। সাদিক ওকে থামিয়ে বলল, নামাজ পড়লি জান্নাত পাওয়া যাবি, তাই পড়ি। দাদা হো হো করে হাসতে শুরু করলেন। হাসির ঠেলায় ফুটবলের ন্যায় বর্তুল হুঁড়িটা লাফিয়ে লাফিয়ে উঠছিল, যেন ছাড়া পেলেই মহা কাণ্ড ঘটিয়ে ফেলবে। আমাদের কথা শুনে দাদা খালি হাসতেন। কোনো কথা বলতেন না। মাঝেমধ্যে কোনো প্রশ্নও করতেন না। আমাদের ডেকে পাকুড়গাছের শিকড়ে বসিয়ে হেডস্যারের মতো বকবক করতেন। আমরা কিছু বুঝতাম, বেশির ভাগই বুঝতাম না। মাঝেমধ্যে হো হো করে হেসে উঠতেন। পাকুড়গাছের সাথে পাল্লা দিয়ে হাওয়া ছাড়তেন মুখ হাঁ করে। কেন হাসতেন, বুঝতাম না। কিন্তু বুঝেছি যে, সেটা বোঝানোর জন্যে আমরাও হাসতাম।
সুকুমার রায়, ঋত্বিক ঘটক, গোর্কি, গান্ধী, নেহেরু, ম্যান্ডেলা–এমন আরও অনেকের কথা বলতেন। আমরা বলার ধরন বুঝে ধরে নিয়েছিলাম, এদের কেউ কেউ দাদার বন্ধু, কেউ কেউ বন্ধুর চেয়েও বেশি কিছু।
দেখতে দেখতে প্রাথমিকের গণ্ডি পেরিয়ে গেলাম, উচ্চ মাধ্যমিকের মুড়ো তখন ছোঁব ছোব। দাদা আগের মতোই বসে থাকতেন, ঠায়। কানে আগের চেয়ে কম শুনতেন, তাই চোখ দিয়ে শোনার চেষ্টা করতেন। সেই আয়েশি ভঙ্গিমাটা তখনও ছিল। বোঝা যেত, দাদার সাথে সাথে বালিশটারও এক পা কবরে গিয়ে ঠেকেছে। একদিন বিকেলে গুজব উঠল, দাদাকে সকাল থেকে খুঁজে পাওয়া যাচ্ছে না। পরে খোঁজ নিয়ে জানতে পারলাম ঘটনা গুজব না, সত্যি। আমরাও খোঁজাখুঁজি আরম্ভ করলাম। দাদা মাঝেমধ্যে পশ্চিমে বিল পর্যন্ত যেতেন। মাসে একবার মেহেরপুর যেতেন পেনশনের টাকা তুলতে–তাও এর-ওর মোটরবাইকে চেপে। আমরা বিলের ধারটা তন্নতন্ন করে খুঁজলাম। শহরেও লোক পাঠানো হলো। সন্ধান মিলল না কোথাও। সন্ধ্যার আগ দিয়ে মুনশি চাচা এসে বলল, সে নাকি পড়ন্ত দুপুরে দাদাকে দেখেছে মেহেরপুরের ভৈরব ঘাটের ধারে বসে থাকতে। শোনামাত্রই আমরা সাইকেল নিয়ে ছুটলাম। আমাদের দেখে দাদা কেমন যেন ভড়কে গেলেন। দাদা, বাড়ি চলেন। বললাম আমি। দাদা বললেন, “আমি কারু বাড়ি যাব না। এই যে নদী, একিনেই তো আমার বাড়ি! চৌদ্গুষ্টির ভিটেমাটি। আমরা আশ্চর্য হলাম। দাদা এত কিছুর গল্প করতেন, কই কোনো নদীর গল্প তো কখনো করেননি! আজ হঠাৎ করে নদী তার বাড়ি হলো কেমন করে! আমরা অনেকটা জোর করে তাকে উঠিয়ে আনলাম। পরদিন সকালে দাদাকে আর মাচানে বসে থাকতে দেখলাম না, বিকালে ফিরবার পথেও না। ছেলেমেয়েরা অনেকটা জোর করে দাদাকে বাড়িতে বন্দি করে রেখেছিল। মাঝেমধ্যে উনি স্ত্রী-সন্তান কাউকে চিনতে পারতেন না। বলতেন, আমাকে তুমরা ছেড়ি দাও। আমি বাড়ি যাব। মা আমার জন্যি ঘাটে অপেক্ষা করছি। ছেলের বউ কিংবা মেয়েরা চারিদিক থেকে জাপটে ধরে জানতে চাইত, ‘আব্বা, আপনি আমাদের ছেড়ি কুথায় যাবেন? এই যে আপনের বাড়ি, এই আপনের ঘর, আপনের হাতে খুঁড়া কুয়া, গরু ছাগলসবই তো আপনের। দাদা আপত্তি জানিয়ে বলতেন, না না, এটা আমার বাড়ি না। এসব তুমাদের চক্রান্ত। তুমরা আমাকে ধরি নি এইছ। আমার বাড়ি ওই নদীর ধারে। আমার দিদি আর মা থাকে ওকিনে। আমাকে ছেড়ি দাও, আমি বাড়ি যাব।
বড় মুশকিলে পড়ে গেল গাঁয়ের সকলেই।
আমরা কাছে গেলেই দাদা নদীর গল্প শুরু করতেন। নদীর ওপারে আমার নানির গাঁ। আমরা নৌকায় চেপি কত গিছি! আমি নানির বাড়ি যাব। আবার শুরু হতো কান্না আর বাড়ি যাওয়ার বায়না। আমাদের মধ্যে থেকে কেউ একজন বলত, “দাদা, তালি এই বাড়িটা কার? এটা তো আপনার হাতেই গড়া! আমাদের তেড়ে উঠে বলতেন, ‘না, সব মিত্যি কথা। সব বানোয়াট। ভাঁওতাবাজি।
মন ভালো থাকলে কী সুন্দর নদীর গল্প করতেন। মাছ ধরার গল্প, নৌকা বাইচের গল্প, নদীতে দিদির সাথে নাওয়ার গল্প, আরো কত কী! তখন মনে হতো সব ঠিকই আছে, কে বলে দাদা পাগল? গল্পের ফাঁকেই দাদিকে দেখে দাদা যখন বলতেন, ‘হা গো মেইডা, তুমি কি নদীর পথটা কুনদিকে বুলতি পারো? আমি বাড়ি য্যাতাম। দাদি মুখে কাপড় গুঁজে কাঁদতে কাঁদতে ঘরের ভেতরে চলে যেতেন। দাদার পাগলামি নিয়ে আমাদের আর সন্দেহ থাকত না।
সুযোগ পেলেই দাদা বাড়ি থেকে পালিয়ে যেতেন। কখনো ভৈরবের কিনারে, কখনো বিলের ধারে, কখনো বর্ডারের তারকাঁটার কাছ থেকে দাদাকে জোর করে তুলে আনা হতো। দীর্ঘ কোনো জলাশয় দেখলেই দাদা সেখানে দাঁড়িয়ে যেতেন। বাড়িতে নতুন কেউ এলে, কিংবা রাস্তার ধারে বসলে যে যায় তাকেই জিজ্ঞেস করতেন, হ্যাঁ গো, নদীটা কুন দিকে বুলতি পারো? অনেক বেলা হয়িছে, আমাকে বাড়ি যেতি হবে না! মা আমার জন্যি অপেক্ষা করছি।’

দাদাদের বাড়ির পেছন দিকে একটা জলাশয় ছিল। চৈত্রের সময় হাঁটুজল থাকত। তবে বর্ষায় জল থৈথৈ করত। তখন ছিল চৈত্রের মৌসুম। জল একেবারে তলানিতে গিয়ে ঠেকেছে। ভৈরব, খাল-বিল সর্বত্র এখন জলের হাহাকার। বর্ষায় এই পুকুরেই ডুব দিয়ে মাটির নাগাল পেতে আমাদের জান বেরিয়ে যেত। এখন দেখে সেটা বুঝবার জো নেই। পুকুরজুড়ে খালি বালি আর বালি। মেহেরপুরের এই গ্রামটা একেবারে খাপছাড়া, রাস্তাঘাট সর্বত্র বালিতে ভরা। আর রাস্তার দু’ধারে কোমরটা একটু বেঁকিয়ে সারিবদ্ধভাবে দাঁড়িয়ে আছে একপাল খেজুরগাছ। যেন গ্রামটা আগন্তুক, মরুভূমির কোনো দেশ থেকে উঠে এসে এখানে সংসার পেতেছে। একদিন দাদাকে ওই পুকুরের পাড়ে নিয়ে গিয়ে মশকরা করে বললাম, ‘দাদা, এই হলো আপনার নদী! দাদিও আমার সাথে সায় দিলেন। দাদা একবার পুকুরের দিকে তাকান, একবার আমাদের দিকে। বুঝলাম, বিশ্বাস করে উঠতে পারছেন না। বললাম, ‘দাদির মতো শুকিয়ে এই দশা! যে যার মতো করে নদী ভরাট করে ঘর গেড়েছে। দেখছেন না, বালিগুলো কেমন দাঁত বের করে আছে? পুকুর, নালা, ডোবায় কি এত বালি থাকে? নদী না হলে এখানে কাদায় থকথক করত না, বলেন? নদী বলেই না এই বনেদি ভাব! দাদা কোনো কথা না বলে পিটুলি গাছটির তলায় গিয়ে বসলেন। তারপর থেকে প্রায়ই ওখানে বসে থাকতেন। পুকুরের ওপাশ থেকে যারা আসত তাদের ডেকে জানতে চাইতেন, ‘হ্যাঁ গো, আমার নানি ভালো আছে? নানিকে বুলবা তো নদীর চুমুতে একটু আসতি। নদীতে নৌকা নেই তো, আমাকে একটা নৌকা এনি দিবা? নদীর ওপারে নৌকার বিরাট হাট বসে। বাজানের সাথে গেছি একবার। দিবা তো?
আমাদের বাড়ি ছিল পুকুরের ওপাশে। আমাকে দেখলেই দাদা নানির কথা জানতে চাইতেন। মাঝেমধ্যে কাছে ডেকে কোনো কথা বলতেন না, খালি কাঁদতেন। আমি বিষয় পরিবর্তন করার জন্যে বলতাম, দাদা, গোর্কির সেই গল্পটা বলেন না একবার। গান্ধী কি করে ব্রিটিশ ভাগাল সেই গল্পটা? দাদা তাচ্ছিল্যের সাথে বলতেন, ‘না না, কেউ নেই। গোর্কি গান্ধী কেউ নেই, সব নদীতে ভেসি গিছে।
মাঝেমধ্যে দেখতাম একা একাই বসে বসে কাঁদছেন—’দিদি গো দিদি, আমাকে নি’ যা। নদীতে একুন মেলা স্রোত। আমি সাতারাতি ভুলি গিছি যে! কখনো কখনো উঠানের কোণের গোয়ালঘর দেখিয়ে বলতেন, ‘ওকিনে ঘাট ছালো। ওই ঘাটে মেলা নৌকা বাঁধা থাকতুক। কিছু নেই। সব ভেসি গিছে বানে। সব।’ কিংবা পশ্চিমের ঘরটি দেখিয়ে বলতেন, “ওই ঘরটা ওকিনে কে তুললু গো? মানুষটার কাণ্ডজ্ঞান কিছু নেই নাকি!’
একদিন আমার কাছে শিশুর মতো বায়না ধরলেন নদীর শব্দ এনে দিতে হবে। আমি জিজ্ঞেস করলাম, ‘দাদা, নদীর শব্দ কেমন শোনায়? দাদা বাতাসে কানটা একটু আলগা করে বললেন, ‘সেবার ওই শব্দ করিই তো নদী গায়ের আদ্দেকটা সাবাড় করলু। শব্দ তো না যেনে বাঘের গর্জন! নদীর সেই এত্তবড় জিভ, পেটটাও তেমনি। গাঁয়ের ঘর-বাড়ি, গরু-ছাগল, ঝোঁপ-জঙ্গল, উঁচু-নিচু সব একেবারে চেটিচুটি এক করি দিলু। মাঝেমদ্যি আবার তারা সব কিছু হজম করতি বেজায় কষ্ট হতুক। হবে না? গু-মুত কুনকিছু মানতুক নাকি! তেকুন যা খাতুক তার থেকি বেশি দিতুক উগলি। আমরা তেকুন এদিক যাই, না ওদিক যাই! আমাদের বাড়ি ছেল একেবারে নদীর কোলঘেঁষি। নদী একটু আড়মুড়া পাড়লিই পানি হামাগুড়ি দি’ উঠুনের ছুমুতে এসি টুকখেলি যাতুক। আষাঢ়ে দিন নেই রাত নেই সব সময় খালি মেঘ চুয়ি চুয়ি পানি পড়তুক, আর নদীর উদোম বুকটাকে দিতুক উসকি, আর নদীর সে কি আনন্দ না! কচি বাছুরের মতো একবার এদিক যায়, একবার ওদিক যায়। আবার খরিয়ে উঠলে সেয়ানা পাঁঠার মতো একবার এদিক তু দিতুক, একবার ওদিক তু দিতুক। আমি আর দিদি যকুন সাঁঝবেলায় হাঁসগুলানরে ডেকি আনতি নদীতে যাতাম, এক পা নদীতে পড়তিই নদী কেমুন খিলখিল করি হেসিই অস্থির! আমি খুব মজা পেয়ি দিদিকে বুলতাম, নদীর মেলা ক্যাতুকুতু, না দিদি? তেকুন দিদিও হাসতুক, নদীও হাসতুক। একবার আমরা নদীর মুড় ধরতি মেলা দূর হাঁটলাম। তাই কি মেলে? সে হলু কি যে আকাশের মতো, এই কাছে অথচ সেই দূরে! দাদা যখন কথাগুলো বলতেন তখন তার চোখ জোড়া নদীর মতো ছলছল করত জলে।
আমি এসএসসি শেষ করে শহরের কলেজে ভর্তি হলাম। দাদার খোঁজ আর নেওয়া হতো না খুব একটা। মায়ের কাছ থেকে শুনতাম, দাদার অবস্থা ক্রমেই খারাপের দিকে। পাগলামি বেড়েই চলেছে। দাদিকে কখনো দিদি বলতেন, কখনো মা। বাড়ির বৌদেরকেও দিদি অথবা মা বলে ডাকতেন। এ নিয়ে বাড়িতে যেমনি কষ্টের অন্ত ছিল না, তেমনি হাসাহাসিও কম হতো না। নাতিছেলেরা উঠানে এক বদনা পানি ফেলে মশকরা করত, দাদা, এই দেখ তোর নদী! দাদিকে দেখিয়ে বলতো, “দাদা, ওই দেখ তোর দিদি আসে!’
বর্ষা শুরু হয়েছে সবে। আষাঢ়ের শুরুতেই শুরু হলো আসার। বৃষ্টি চলল সারা রাত ধরে। আমি টিনের চালে বৃষ্টি পড়ার শব্দ শুনতে শুনতে ভাবছিলাম, ভৈরব নদীর বুকটা কেমন শুকিয়ে হাড়গোড় বেরিয়ে গেছে। এবার বর্ষায় নদীটার পেটটা একটু চাঙা হলেই দাদাকে নিয়ে যাব একদিন।
সকালে দাদাকে খুঁজে পাওয়া যাচ্ছিল না। আমি পুকুরে কতটুকু জল হয়েছে দেখতে গিয়ে থ মেরে গেলাম। পুকুরের টাটকা জলে মুখ থুবড়ে উপুড় হয়ে পড়ে আছেন দাদা। কাছেই পড়ে আছে অনেকদিনের অব্যবহৃত জং পড়া একটি কোদাল।
মুরুব্বিদের মুখে শুনেছি, ‘৪৭-এ দেশ ভাগের সময় দাদা তার বাবার হাত ধরে ওপার থেকে এসে এ অঞ্চলে পত্তন গড়েন। হরিরামপুরসহ মেহেরপুরের বিরাট একটা অংশজুড়ে ছিল হিন্দুদের বাস। দাদাদের সাথে আরও অনেকেই আসে। হিন্দুরা বিনিময় করে ওপারে চলে যায়। আল্লাহ আর ভগবান এক আকাশেই থাকেন, সমস্যা যত সব মাটিতেই! দাদারা কোথা থেকে এসেছিলেন, দিদি ও মায়ের কী হয়েছিল সঠিক করে কেউ কিছু বলতে পারে না। গোমতী নদীর তীরে দাদাদের পৈতৃক ভিটে ছিল, দাদাই নাকি বিয়ের পর এ-কথায় সে কথায় দাদিকে বলেছিলেন সে কথা।
শুধু হরিরামপুর না, অত্র এলাকাতেই সোবহান মণ্ডলের বেশ নাম-ডাক ছিল। আমি যে বছর প্রাইমারি স্কুলে ভর্তি হলাম ঠিক তার আগের বছর তিনি অবসর গ্রহণ করলেন। কাজেই গ্রামের বড় ভাইয়েরা তাকে স্যার বলে সম্বোধন করলেও আমি বা আমার সমবয়সীরা তাকে দাদা বলে ডাকতাম। আমাদের বাড়ি ছিল সোবহান দাদার বাড়ির কয়েকঘর পেছনে। দাদার বাড়ির সম্মুখভাগে প্রকাণ্ড এক পাকুড়গাছের তলে মস্ত একটি মাচান বসানো ছিল। জন্ম থেকে ওই মাচান দেখে আসছি। মরা গুইসাপের মতো পিঠ পেতে পড়ে আছে, যেন বলছে ‘নে যত পারবি মার’! আমরা স্কুলে যাবার ও ফিরবার পথে দেখতাম সোবহান মণ্ডল মাচার ওপর একটা কোলবালিশ নিয়ে বেশ আয়েশ করে বসে আছেন। আমাদের প্রায়ই থামিয়ে তিনি এটা-ওটা জিজ্ঞেস করতেন। একদিন বললেন, “এই ছোঁকড়ারা, এদিকে আয় তো। তুরা কুন ক্লাসে পড়িস যেনে?’ ক্লাস ফোর বলতেই দাদা হাসতে হাসতে বললেন, কী রে, হেডস্যারের জুতা-টুতা চুরি করিস নাকি? তারপর একটু ভাব এঁটে বললেন, রবীন্দ্রনাথ কে ছিলেন বল দিকিনে? আমাদের ভেতর থেকে ফটিক এগিয়ে গেল। কিছুদিন আগে আমাদের সেকেন্ড স্যার ওকে বলেছিলেন, “জানিস ফটিক, তোর এই নামটা না রবীন্দ্রনাথের দিয়া। তাঁর একটা গল্প আছে, সেকিনকার নায়ক হলু কি যে ফটিক। বুঝলি? শুনে ফটিকের ধারণা হলো, সে রবীন্দ্রনাথকে অনেক জানে। আমাদের মাঝেমধ্যে রবীন্দ্রনাথের গল্প। শোনাত। ওর দাদা আর রবীন্দ্রনাথ নাকি একসাথে হরিরামপুরের বিলে মাছ ধরতে যেতেন! রবীন্দ্রনাথ তখন ওর দাদাকে মজার মজার সব গান গেয়ে শোনাত। এইসব আর কি! ফটিক বেশ ভাব নিয়ে বলল, “অবীন্দ্রনাথ ভালো মানুষ ছেল। ভালো গান গাতি পারতুক। হেই আমাকে নি একটা গল্প লেখিছে। দাদার সাথে তার মেলা ভাব ছেল।’ ফটিকের কথা শুনে সোবহান দাদার মুখ হাঁ হয়ে গেল। আলজিহ্বা পর্যন্ত দেখা যাচ্ছিল। ফটিক আমার কানে কানে বলল–দেখলি তো, আমি কত জানি! ঝটকাটা সামলে দাদা হো হো করে হাসতে শুরু করলেন। ফটিকের মুখখানা শুকিয়ে একেবারে চৈত্রের মাঠ হয়ে গেল। আমরাও হেসে উঠলাম। ভাবখানা এমন, ফটিক যে ভুল বলেছে সেটা আমরা আগে থেকেই জানতাম। আর একদিন দাদা ডেকে বললেন–”এই তুরা নামাজ পড়িস? আমরা সবাই একসাথে হ্যাঁ বললাম। কেনে পড়িস সেটা বল দিকিনে? সবাই আবার একসাথে চুপ মেরে গেলাম। আমাদের মধ্য থেকে বিন্টু আমতা আমতা করে বলল, ‘আল্লায় খুশি হয়। সাদিক ওকে থামিয়ে বলল, নামাজ পড়লি জান্নাত পাওয়া যাবি, তাই পড়ি। দাদা হো হো করে হাসতে শুরু করলেন। হাসির ঠেলায় ফুটবলের ন্যায় বর্তুল হুঁড়িটা লাফিয়ে লাফিয়ে উঠছিল, যেন ছাড়া পেলেই মহা কাণ্ড ঘটিয়ে ফেলবে। আমাদের কথা শুনে দাদা খালি হাসতেন। কোনো কথা বলতেন না। মাঝেমধ্যে কোনো প্রশ্নও করতেন না। আমাদের ডেকে পাকুড়গাছের শিকড়ে বসিয়ে হেডস্যারের মতো বকবক করতেন। আমরা কিছু বুঝতাম, বেশির ভাগই বুঝতাম না। মাঝেমধ্যে হো হো করে হেসে উঠতেন। পাকুড়গাছের সাথে পাল্লা দিয়ে হাওয়া ছাড়তেন মুখ হাঁ করে। কেন হাসতেন, বুঝতাম না। কিন্তু বুঝেছি যে, সেটা বোঝানোর জন্যে আমরাও হাসতাম।
সুকুমার রায়, ঋত্বিক ঘটক, গোর্কি, গান্ধী, নেহেরু, ম্যান্ডেলা–এমন আরও অনেকের কথা বলতেন। আমরা বলার ধরন বুঝে ধরে নিয়েছিলাম, এদের কেউ কেউ দাদার বন্ধু, কেউ কেউ বন্ধুর চেয়েও বেশি কিছু।
দেখতে দেখতে প্রাথমিকের গণ্ডি পেরিয়ে গেলাম, উচ্চ মাধ্যমিকের মুড়ো তখন ছোঁব ছোব। দাদা আগের মতোই বসে থাকতেন, ঠায়। কানে আগের চেয়ে কম শুনতেন, তাই চোখ দিয়ে শোনার চেষ্টা করতেন। সেই আয়েশি ভঙ্গিমাটা তখনও ছিল। বোঝা যেত, দাদার সাথে সাথে বালিশটারও এক পা কবরে গিয়ে ঠেকেছে। একদিন বিকেলে গুজব উঠল, দাদাকে সকাল থেকে খুঁজে পাওয়া যাচ্ছে না। পরে খোঁজ নিয়ে জানতে পারলাম ঘটনা গুজব না, সত্যি। আমরাও খোঁজাখুঁজি আরম্ভ করলাম। দাদা মাঝেমধ্যে পশ্চিমে বিল পর্যন্ত যেতেন। মাসে একবার মেহেরপুর যেতেন পেনশনের টাকা তুলতে–তাও এর-ওর মোটরবাইকে চেপে। আমরা বিলের ধারটা তন্নতন্ন করে খুঁজলাম। শহরেও লোক পাঠানো হলো। সন্ধান মিলল না কোথাও। সন্ধ্যার আগ দিয়ে মুনশি চাচা এসে বলল, সে নাকি পড়ন্ত দুপুরে দাদাকে দেখেছে মেহেরপুরের ভৈরব ঘাটের ধারে বসে থাকতে। শোনামাত্রই আমরা সাইকেল নিয়ে ছুটলাম। আমাদের দেখে দাদা কেমন যেন ভড়কে গেলেন। দাদা, বাড়ি চলেন। বললাম আমি। দাদা বললেন, “আমি কারু বাড়ি যাব না। এই যে নদী, একিনেই তো আমার বাড়ি! চৌদ্গুষ্টির ভিটেমাটি। আমরা আশ্চর্য হলাম। দাদা এত কিছুর গল্প করতেন, কই কোনো নদীর গল্প তো কখনো করেননি! আজ হঠাৎ করে নদী তার বাড়ি হলো কেমন করে! আমরা অনেকটা জোর করে তাকে উঠিয়ে আনলাম। পরদিন সকালে দাদাকে আর মাচানে বসে থাকতে দেখলাম না, বিকালে ফিরবার পথেও না। ছেলেমেয়েরা অনেকটা জোর করে দাদাকে বাড়িতে বন্দি করে রেখেছিল। মাঝেমধ্যে উনি স্ত্রী-সন্তান কাউকে চিনতে পারতেন না। বলতেন, আমাকে তুমরা ছেড়ি দাও। আমি বাড়ি যাব। মা আমার জন্যি ঘাটে অপেক্ষা করছি। ছেলের বউ কিংবা মেয়েরা চারিদিক থেকে জাপটে ধরে জানতে চাইত, ‘আব্বা, আপনি আমাদের ছেড়ি কুথায় যাবেন? এই যে আপনের বাড়ি, এই আপনের ঘর, আপনের হাতে খুঁড়া কুয়া, গরু ছাগলসবই তো আপনের। দাদা আপত্তি জানিয়ে বলতেন, না না, এটা আমার বাড়ি না। এসব তুমাদের চক্রান্ত। তুমরা আমাকে ধরি নি এইছ। আমার বাড়ি ওই নদীর ধারে। আমার দিদি আর মা থাকে ওকিনে। আমাকে ছেড়ি দাও, আমি বাড়ি যাব।
বড় মুশকিলে পড়ে গেল গাঁয়ের সকলেই।
আমরা কাছে গেলেই দাদা নদীর গল্প শুরু করতেন। নদীর ওপারে আমার নানির গাঁ। আমরা নৌকায় চেপি কত গিছি! আমি নানির বাড়ি যাব। আবার শুরু হতো কান্না আর বাড়ি যাওয়ার বায়না। আমাদের মধ্যে থেকে কেউ একজন বলত, “দাদা, তালি এই বাড়িটা কার? এটা তো আপনার হাতেই গড়া! আমাদের তেড়ে উঠে বলতেন, ‘না, সব মিত্যি কথা। সব বানোয়াট। ভাঁওতাবাজি।
মন ভালো থাকলে কী সুন্দর নদীর গল্প করতেন। মাছ ধরার গল্প, নৌকা বাইচের গল্প, নদীতে দিদির সাথে নাওয়ার গল্প, আরো কত কী! তখন মনে হতো সব ঠিকই আছে, কে বলে দাদা পাগল? গল্পের ফাঁকেই দাদিকে দেখে দাদা যখন বলতেন, ‘হা গো মেইডা, তুমি কি নদীর পথটা কুনদিকে বুলতি পারো? আমি বাড়ি য্যাতাম। দাদি মুখে কাপড় গুঁজে কাঁদতে কাঁদতে ঘরের ভেতরে চলে যেতেন। দাদার পাগলামি নিয়ে আমাদের আর সন্দেহ থাকত না।
সুযোগ পেলেই দাদা বাড়ি থেকে পালিয়ে যেতেন। কখনো ভৈরবের কিনারে, কখনো বিলের ধারে, কখনো বর্ডারের তারকাঁটার কাছ থেকে দাদাকে জোর করে তুলে আনা হতো। দীর্ঘ কোনো জলাশয় দেখলেই দাদা সেখানে দাঁড়িয়ে যেতেন। বাড়িতে নতুন কেউ এলে, কিংবা রাস্তার ধারে বসলে যে যায় তাকেই জিজ্ঞেস করতেন, হ্যাঁ গো, নদীটা কুন দিকে বুলতি পারো? অনেক বেলা হয়িছে, আমাকে বাড়ি যেতি হবে না! মা আমার জন্যি অপেক্ষা করছি।’

দাদাদের বাড়ির পেছন দিকে একটা জলাশয় ছিল। চৈত্রের সময় হাঁটুজল থাকত। তবে বর্ষায় জল থৈথৈ করত। তখন ছিল চৈত্রের মৌসুম। জল একেবারে তলানিতে গিয়ে ঠেকেছে। ভৈরব, খাল-বিল সর্বত্র এখন জলের হাহাকার। বর্ষায় এই পুকুরেই ডুব দিয়ে মাটির নাগাল পেতে আমাদের জান বেরিয়ে যেত। এখন দেখে সেটা বুঝবার জো নেই। পুকুরজুড়ে খালি বালি আর বালি। মেহেরপুরের এই গ্রামটা একেবারে খাপছাড়া, রাস্তাঘাট সর্বত্র বালিতে ভরা। আর রাস্তার দু’ধারে কোমরটা একটু বেঁকিয়ে সারিবদ্ধভাবে দাঁড়িয়ে আছে একপাল খেজুরগাছ। যেন গ্রামটা আগন্তুক, মরুভূমির কোনো দেশ থেকে উঠে এসে এখানে সংসার পেতেছে। একদিন দাদাকে ওই পুকুরের পাড়ে নিয়ে গিয়ে মশকরা করে বললাম, ‘দাদা, এই হলো আপনার নদী! দাদিও আমার সাথে সায় দিলেন। দাদা একবার পুকুরের দিকে তাকান, একবার আমাদের দিকে। বুঝলাম, বিশ্বাস করে উঠতে পারছেন না। বললাম, ‘দাদির মতো শুকিয়ে এই দশা! যে যার মতো করে নদী ভরাট করে ঘর গেড়েছে। দেখছেন না, বালিগুলো কেমন দাঁত বের করে আছে? পুকুর, নালা, ডোবায় কি এত বালি থাকে? নদী না হলে এখানে কাদায় থকথক করত না, বলেন? নদী বলেই না এই বনেদি ভাব! দাদা কোনো কথা না বলে পিটুলি গাছটির তলায় গিয়ে বসলেন। তারপর থেকে প্রায়ই ওখানে বসে থাকতেন। পুকুরের ওপাশ থেকে যারা আসত তাদের ডেকে জানতে চাইতেন, ‘হ্যাঁ গো, আমার নানি ভালো আছে? নানিকে বুলবা তো নদীর চুমুতে একটু আসতি। নদীতে নৌকা নেই তো, আমাকে একটা নৌকা এনি দিবা? নদীর ওপারে নৌকার বিরাট হাট বসে। বাজানের সাথে গেছি একবার। দিবা তো?
আমাদের বাড়ি ছিল পুকুরের ওপাশে। আমাকে দেখলেই দাদা নানির কথা জানতে চাইতেন। মাঝেমধ্যে কাছে ডেকে কোনো কথা বলতেন না, খালি কাঁদতেন। আমি বিষয় পরিবর্তন করার জন্যে বলতাম, দাদা, গোর্কির সেই গল্পটা বলেন না একবার। গান্ধী কি করে ব্রিটিশ ভাগাল সেই গল্পটা? দাদা তাচ্ছিল্যের সাথে বলতেন, ‘না না, কেউ নেই। গোর্কি গান্ধী কেউ নেই, সব নদীতে ভেসি গিছে।
মাঝেমধ্যে দেখতাম একা একাই বসে বসে কাঁদছেন—’দিদি গো দিদি, আমাকে নি’ যা। নদীতে একুন মেলা স্রোত। আমি সাতারাতি ভুলি গিছি যে! কখনো কখনো উঠানের কোণের গোয়ালঘর দেখিয়ে বলতেন, ‘ওকিনে ঘাট ছালো। ওই ঘাটে মেলা নৌকা বাঁধা থাকতুক। কিছু নেই। সব ভেসি গিছে বানে। সব।’ কিংবা পশ্চিমের ঘরটি দেখিয়ে বলতেন, “ওই ঘরটা ওকিনে কে তুললু গো? মানুষটার কাণ্ডজ্ঞান কিছু নেই নাকি!’
একদিন আমার কাছে শিশুর মতো বায়না ধরলেন নদীর শব্দ এনে দিতে হবে। আমি জিজ্ঞেস করলাম, ‘দাদা, নদীর শব্দ কেমন শোনায়? দাদা বাতাসে কানটা একটু আলগা করে বললেন, ‘সেবার ওই শব্দ করিই তো নদী গায়ের আদ্দেকটা সাবাড় করলু। শব্দ তো না যেনে বাঘের গর্জন! নদীর সেই এত্তবড় জিভ, পেটটাও তেমনি। গাঁয়ের ঘর-বাড়ি, গরু-ছাগল, ঝোঁপ-জঙ্গল, উঁচু-নিচু সব একেবারে চেটিচুটি এক করি দিলু। মাঝেমদ্যি আবার তারা সব কিছু হজম করতি বেজায় কষ্ট হতুক। হবে না? গু-মুত কুনকিছু মানতুক নাকি! তেকুন যা খাতুক তার থেকি বেশি দিতুক উগলি। আমরা তেকুন এদিক যাই, না ওদিক যাই! আমাদের বাড়ি ছেল একেবারে নদীর কোলঘেঁষি। নদী একটু আড়মুড়া পাড়লিই পানি হামাগুড়ি দি’ উঠুনের ছুমুতে এসি টুকখেলি যাতুক। আষাঢ়ে দিন নেই রাত নেই সব সময় খালি মেঘ চুয়ি চুয়ি পানি পড়তুক, আর নদীর উদোম বুকটাকে দিতুক উসকি, আর নদীর সে কি আনন্দ না! কচি বাছুরের মতো একবার এদিক যায়, একবার ওদিক যায়। আবার খরিয়ে উঠলে সেয়ানা পাঁঠার মতো একবার এদিক তু দিতুক, একবার ওদিক তু দিতুক। আমি আর দিদি যকুন সাঁঝবেলায় হাঁসগুলানরে ডেকি আনতি নদীতে যাতাম, এক পা নদীতে পড়তিই নদী কেমুন খিলখিল করি হেসিই অস্থির! আমি খুব মজা পেয়ি দিদিকে বুলতাম, নদীর মেলা ক্যাতুকুতু, না দিদি? তেকুন দিদিও হাসতুক, নদীও হাসতুক। একবার আমরা নদীর মুড় ধরতি মেলা দূর হাঁটলাম। তাই কি মেলে? সে হলু কি যে আকাশের মতো, এই কাছে অথচ সেই দূরে! দাদা যখন কথাগুলো বলতেন তখন তার চোখ জোড়া নদীর মতো ছলছল করত জলে।
আমি এসএসসি শেষ করে শহরের কলেজে ভর্তি হলাম। দাদার খোঁজ আর নেওয়া হতো না খুব একটা। মায়ের কাছ থেকে শুনতাম, দাদার অবস্থা ক্রমেই খারাপের দিকে। পাগলামি বেড়েই চলেছে। দাদিকে কখনো দিদি বলতেন, কখনো মা। বাড়ির বৌদেরকেও দিদি অথবা মা বলে ডাকতেন। এ নিয়ে বাড়িতে যেমনি কষ্টের অন্ত ছিল না, তেমনি হাসাহাসিও কম হতো না। নাতিছেলেরা উঠানে এক বদনা পানি ফেলে মশকরা করত, দাদা, এই দেখ তোর নদী! দাদিকে দেখিয়ে বলতো, “দাদা, ওই দেখ তোর দিদি আসে!’
বর্ষা শুরু হয়েছে সবে। আষাঢ়ের শুরুতেই শুরু হলো আসার। বৃষ্টি চলল সারা রাত ধরে। আমি টিনের চালে বৃষ্টি পড়ার শব্দ শুনতে শুনতে ভাবছিলাম, ভৈরব নদীর বুকটা কেমন শুকিয়ে হাড়গোড় বেরিয়ে গেছে। এবার বর্ষায় নদীটার পেটটা একটু চাঙা হলেই দাদাকে নিয়ে যাব একদিন।
সকালে দাদাকে খুঁজে পাওয়া যাচ্ছিল না। আমি পুকুরে কতটুকু জল হয়েছে দেখতে গিয়ে থ মেরে গেলাম। পুকুরের টাটকা জলে মুখ থুবড়ে উপুড় হয়ে পড়ে আছেন দাদা। কাছেই পড়ে আছে অনেকদিনের অব্যবহৃত জং পড়া একটি কোদাল।
মুরুব্বিদের মুখে শুনেছি, ‘৪৭-এ দেশ ভাগের সময় দাদা তার বাবার হাত ধরে ওপার থেকে এসে এ অঞ্চলে পত্তন গড়েন। হরিরামপুরসহ মেহেরপুরের বিরাট একটা অংশজুড়ে ছিল হিন্দুদের বাস। দাদাদের সাথে আরও অনেকেই আসে। হিন্দুরা বিনিময় করে ওপারে চলে যায়। আল্লাহ আর ভগবান এক আকাশেই থাকেন, সমস্যা যত সব মাটিতেই! দাদারা কোথা থেকে এসেছিলেন, দিদি ও মায়ের কী হয়েছিল সঠিক করে কেউ কিছু বলতে পারে না। গোমতী নদীর তীরে দাদাদের পৈতৃক ভিটে ছিল, দাদাই নাকি বিয়ের পর এ-কথায় সে কথায় দাদিকে বলেছিলেন সে কথা।

কেবল কথা বলতে চেয়েছিলাম
স্কুলে খুব সাদামাটা হয়ে গেলেই চলত। প্রায় সবাই আমার আগে থেকেই চেনা। তারাও আমাকে চেনে। তাই হঠাৎ করে তাদের কাছে আলাদা হওয়ার কোনো সুযোগ ছিল না। আলাদা হওয়ার কোনো কারণও ঘটত না যদি না ঋতুর সঙ্গে আমার সাক্ষাৎ ঘটত। ঋতু আমার ক্লাসেই পড়ত। পাশের গাঁ থেকে আসত। আরও অনেকেই পাশের গ্রামগুলো থেকে আসত। তারপরও একমাত্র ঋতুই ছিল আমার কাছে অপরিচিত। তার কাছে প্রতিদিন নতুন নতুন করে পরিচিত হওয়ার জন্যই ছিল আমার যত আয়োজন। কে কী বলল সেদিকে তাকাবার মতো সময় তখন ছিল না। ভাবনাজুড়ে কেবলই ঋতু। সিক্সে পড়ি তখন। বয়স আর কত–এই তেরোর এদিক-সেদিক। সেই বয়সেই আমার প্রেমের সঙ্গে প্রথম সাক্ষাৎ। তখন না বুঝলেও এখন বুঝি সেটা।
সকাল দশটা থেকে আমাদের ক্লাস শুরু হতো। তারও পনেরো মিনিট আগে বসত অ্যাসেম্বলি। মিষ্টি কোনো স্বপ্ন দেখতে দেখতে খুব ভোরেই ঘুম ভেঙে যেত। স্বপ্নে যেখানে শেষ করেছিলাম, জেগে আবার ওখান থেকে ভাবতে শুরু করি। মা যতক্ষণ না ফজরের নামাজের জন্য ডাকেন ততক্ষণ চলে আমার ঋতুচিন্তা। কত কিসিমের গল্প বুনি ঋতুকে নিয়ে আজ আর তার সবটা বলবার না! কোনো কোনো গল্পে- পাখা লাগিয়ে আমি আর ঋতু দিগন্তের ওপারে গিয়ে চুপটি মেরে কী যেন আলাপ জমাতাম। ফিসফিস করে আমরা যা বলি তার কিছুই বুঝি না। ঋতুর চোখে-মুখে গতি খেলা করে। আমি মুগ্ধ হয়ে তাকিয়ে থাকি। কোনো কোনো ভাবনায় আগের দিনে দেখা ফিল্মের মতো আমি একদল গুণ্ডার কবল থেকে ঋতুকে ছাড়িয়ে আনি। ঋতু আমার আঘাত পাওয়া হাতে ব্যান্ডেজ বাঁধতে বাঁধতে বলে ভুলে যাবে না তো? আমি কোনো কথা না বলে খালি তাকিয়ে থাকি। পরে ভাবনা থেকে বেরিয়ে এসে বিড়বিড় করে নিজেকে বলি কখনও না! অজু করতে করতে কখনো পাঁচ-ছয়বার কুলি করে ফেলি, হাতের গোড়ালি পর্যন্ত ধুতে ভুলে যাই। মা বুঝতে পারেন গণ্ডগোল কোথাও কিছু একটা হয়েছে। বাবার পিছন পিছন নামাজে দাঁড়াই, নামাজের নিয়ম-কানুন সব গুলিয়ে ফেলে ছায়ার মতো অনুসরণ করি তাঁকে। তালগোল যে কোথাও পেকেছে, সেটা হয়ত বাবা ধরতে পারেন, কিন্তু কিছু বলেন না। সন্তানদের সঙ্গে অনর্থক কথা বলার মানুষ তিনি কোনো দিনই ছিলেন না। নামাজ শেষ করে হুজুর মোনাজাত ধরেন। হাত দেখতে পাই– ঋতু তার ববকাট চুল দুলিয়ে দুলিয়ে, গালে টোল পড়া হাসি হেসে প্রজাপতির মতো ডানা মেলে সবে ডবকা হয়ে ওঠা ধানক্ষেতের আইল ধরে হেঁটে উড়ে চলেছে। আহা! কী আনন্দ আজ আকাশে বাতাসে কানটা একটু খাড়া করতেই শুনতে পাই, ঋতু গাইছে। আমিও মনে মনে ঋতুর তালে তাল দিই। ইমাম মোনাজাত শেষ করেন কি করেন না, আমার জানা হয় না। বাবা ইশারা করেন, তসবির মতো আঙুলগুলো গুণতে। প্রতিদিনই আমি এটা ভুলে যাই, প্রতিদিনই স্মরণ করিয়ে দেন বাবা। আমি যন্ত্রের মতো বুড়ো আঙুলটাকে সর্দার বানিয়ে বাকি আঙুলের গেরোগুলো ছুঁয়ে দিই। বিড়বিড় করে কিছু একটা বলার চেষ্টা করি, ঋতুর নামটা চলে আসে। বাবা উঠে পড়লে আমিও উঠে পড়ি। ততক্ষণে খানিকটা আলো ফোটে। বাড়ি আসতে আসতে নতুন একটা গল্প ধরি : স্কুলে কেউ পড়া পারছে না। স্যার এমন একটা প্রশ্ন করেছেন কেউ বুঝতে পারছে না, আমিও না ঋতুও না। নিজেকে প্রমাণ করার এই সময়। হাত উঠিয়ে ধরি। স্যার বলতে বলেন, যা ইচ্ছে বলে চলি। স্যার বাহবা দিতে থাকেন। ঋতু আমার দিকে একবার তাকিয়ে বাকিটা সময় দৃষ্টি বইয়ে রেখে গালে টোল পড়া হাসিটা ফিরিয়ে আনে। বাড়ির গেটে আলগা হওয়া এক ইটে গুঁতো খেয়ে গল্প থেকে ফিরে আসতে হয়। পড়তে বসে ঋতুকে সামনে রেখে ওইদিনকার পড়াগুলো আরও একবার ঝালিয়ে নিই। সব ঠিক আছে। পায়রাগুলো একটা একটা করে ছেড়ে দিই, ওরা ছাদের কার্নিশে গিয়ে বাকবাকুম ডাকতে থাকে। ওদের কেউ একজন ডাকটা আমাকে শিখতে বলে। আমি দাঁড়িয়ে থেকে শিখবার চেষ্টা করি। মা এসে তাড়া দেন গোসলের। গামছাটা কাঁধে নিয়ে হাঁটা দিই। সাবান-শ্যাম্পু নিই কি নিই না। পুকুরে আরও ক’জন আছে দিনটি কেমন যাবে কিংবা গতকাল কেমন গেল তা নিয়ে নিজেদের ভেতর আলাপ করছে তারা। আমি শানের এক কোণে একটু জায়গা করে বসে পড়ি। পা ডুবিয়ে দিই জলে–একটা একটা করে অনেকগুলো মাছ আমার পাটা নিয়ে ঠুকোঠুকি খেলা শুরু করে। যে যত ঠোকাবে তার তত পয়েন্ট! একজন একজন করে উঠে পড়ে, একজন একজন করে আসে। আমি সাঁতরাতে সাঁতরাতে পুকুরের মাঝ অবধি যাই। এই পুকুরের সাথে ঋতুর কোনো সম্পর্ক নেই। কোনো দিন সে এ জল ছুঁয়েও দেখেনি, জলে তার ছায়াটা কেঁপে কেঁপে ওঠেনি কখনো। তবুও জলের প্রতিটা কণা যেন ঋতুর ছোঁয়া নিয়ে ছুঁয়ে যায় আমাকে। আমি আনন্দে ডুব দিয়ে ঋতুকে ছুঁয়ে আসার চেষ্টা করি। ততক্ষণে একজন দু’জন করে স্কুলের পথ ধরেছে। আমি বাড়ি ফিরে ভাবি- রোজ রোজ একই স্কুল ড্রেস না পরতে পারলে বেশ হত ভাবতে ভাবতে তৈরি হই। আয়নাতে চলে যায় আরও খানিকটা সময়। বড় বোনের ফেয়ার অ্যান্ড লাভলিটা কায়দা করে হাতিয়ে নিয়ে মাখতে হয়। ধরে ফেললে বকবে, তার চেয়ে বড় কথা ক্ষ্যাপাবে, ওটা আমার সহ্য হয় না। প্রতিদিনকার মতো ডাকতে আসে ময়েজ, আমার পাড়াতো বন্ধু। ওর মাথার ওপর দাঁড়িয়ে থাকায় বিরক্ত হয়ে ওকে হটানোর জন্যে নতুন কোনো বাহানা খুঁজি। পেলে বলি, না পেলে বিরক্তি নিয়েই ওর সঙ্গে হাঁটা ধরি। স্কুলের সামনের দিক থেকে যাই আমি, পেছন দিক থেকে আসে ঋতু। আমাদের মুখোমুখি গাঁ, আমাদের মুখোমুখি আসা। অ্যাসেম্বলিতে যে যার সারিতে দাঁড়িয়ে পড়ি। পিটি মাস্টার একবার সোজা হতে বলেন, একবার আরামে দাঁড়াতে বলেন। কেউ একজন সুরা ফাতিহা শেষ করে আরো দু’একজনকে সঙ্গে করে সোনার বাংলা শুরু করে। আমি আড়চোখে ঋতুর চুলের একটি পাশ অথবা হাতের একটি অংশের দিকে তাকিয়ে থেকে পুরো ঋতুকে ধরার চেষ্টা করি। অ্যাসেম্বলি শেষ করে যে যার ক্লাসে চলে যায়। ছেলেরা ডানে, মেয়েরা বামে। সংখ্যায় সমান বলে ছেলেরা বসে দুই রোতে, মেয়েরা এক রোতে। আমি ডানের রোতে একেবারে দেয়াল ঘেঁষে বসি ঋতুর থেকে যতটা সম্ভব দূরে। যত দূর থেকে নিবিড়ভাবে দেখা যায় তাকে, ততটা দূরে। একমিনিট দুমিনিট করে ঘণ্টার কাঁটা ছুঁয়ে যায় ঘড়ির কাঁটাজোড়া। টিফিন হলে আমরা বের হই। ঋতুর আশপাশে থাকি–তবে এতটা দূর থেকে যে সে টের পায় না কিছুই! ও কখন চুলে হাত দেয়, ওর হাসির মাত্রা কেমন হলে কতখানি টোল পড়ে, সব আমার জানা, তবুও নতুন করে পরখ করে দেখি। স্কুল ছুটির সময় চলে আসে, অন্যরা খুশি হয়, মনটা আমার বিষিয়ে ওঠে। যদি ঘর বাইরে থাকে তাহলে কারই বা ঘরে ফিরতে মন চায়! আমার কেবলই মনে হয়, আজ শেষ ক্লাসটা দীর্ঘ হোক, যত মনে হয় সময় ততই ফুরিয়ে আসে যেন। নির্দিষ্ট সময় পর্যন্ত ক্লাস নিয়েও গালি খান বেচারা ধর্ম মাস্টার। মাঝে মাঝে গালিটা মুখ ফসকে বের হয়ে আসলে বন্ধুরা বলে, ‘এতই যখুন ধর্মক্লাস ভালো লাগে, মাদ্রাসায় ভর্তি হলিই পারতিক!’ আমি মুখ এঁটে হাসি। মাঝে মধ্যে মাথা চুলকাই। ওরা বোঝে না কিছুই।
আমি স্কুলের সামনের, আর ঋতু পেছনের পথ ধরে আলাদা হই। পিঠাপিঠি আমাদের গাঁ, পিঠাপিঠি আমাদের বাড়ি ফেরা। আমি ঋতুর কথা ভাবতে ভাবতে আলাদা হওয়ার কথা ভুলে যাই। মনে হয় যেন, আমি যেদিকে যাই সেদিকেই ঋতু আছে আমার প্রতিটা গন্তব্যে ওর বাস। বাড়ি ফিরেই কিছু একটা পেটে সেঁধে চলে যাই খেলার মাঠে। ঋতু ততক্ষণে বাড়ি ফিরে কী করছে কে জানে! আমি খেলতে খেলতে ওকে আবার ডেকে আনি। আমরা খেলি, দর্শকসারিতে ঋতু বসা। একা। আমি আরো ভালো খেলবার চেষ্টা করি। ঋতু হাত তালি দেয় কেউ ভালো খেললেই। আমি খালি একা ভালো খেলতে চাই। ঋতু যখন সবার প্রতি সমান উদার হয়, আর যখন সবাইকে ছাপিয়ে একা ভালো খেলতে ব্যর্থ হই আমি তখন ঋতুকে অভিমান করে বাড়ি ফেরত পাঠাই। আস্তে আস্তে ঋতু নেই ভেবে আগের চেয়ে বিষণ্ণ হয়ে উঠি। খেলাতে আর মন বসে না। বাসায় ফিরে যে পড়তে বসব- তাতেও না। যেন সত্যি সত্যি ঋতু এসেছিল এবং সত্যি সত্যি অন্য ছেলেদের নৈপুণ্যে তালি দিয়েছিল। মন কিছুতেই বসতে চায় না আর। কেবলই ইচ্ছে করে ঋতুকে ছুঁয়ে দেখতে–ওর সঙ্গে ভাব করতে কথা বলতে। সবাই তো বলে, কেবল এক আমিই পারি না। এসব ভেবে না পারি পড়তে, না পারি কিছু করতে। ভাবনার খেই হারিয়ে ছাদে গিয়ে বসি। ততক্ষণে দিনের আলো রাতের অন্ধকারের ভেতর মিশে একটু একটু করে নেই হয়ে গেছে। আলোতে এসে অন্ধকারেরই উবে যাওয়ার কথা, অথচ অন্ধকার কেমন চোখের সামনে আস্ত আলোটাকে পেটের ভেতর ঢুকিয়ে নিলভাবতেই কেমন গা শিউরে ওঠে। মনে হয়, আমার সবটা অন্ধকারের ভেতর মিশে গেছে; আলো বলে কিছু নেই আর। ইচ্ছে হয় কিছু একটা লিখি, কিংবা কিছু একটা করি; কিন্তু ভাবনাটা ঠিক ভাষায় আনতে পারি না। কী করতে পারি সেটাও মেলাতে পারি না। তাই বসে থাকতে হয় অকারণ। ঋতু ততক্ষণে হয়ত পড়তে বসেছে! কী পড়ছে সেটি যদি জানতে পারতাম, তাহলে আমিও মিলিয়ে পড়তাম। দু’জন একসঙ্গে একজিনিস পড়লে একসঙ্গে কথা বলা হয়। আর একসঙ্গে কথা বলা মানেই একসঙ্গে থাকা। শুধু এইটুকু জানতে পারলেই আমরা কত দূরে থেকেও একসঙ্গে থাকতে পারতাম। ইশ! যদি জানতাম। আমাকে কেউ এসে এইটুকুন খবর দিতে পারলেই আমি তাকে আমার সমস্ত অর্জন দিয়ে দিতাম। আমি তাকে সব ছেড়েছুঁড়ে বোকা-নিঃস্ব বনে যেতাম, তবুও যদি বলত সে! এরপর আমি ছাদে হারিকেন তুলে খোরশেদ স্যারের পড়াটা একটানা পড়তে থাকি। খোরশেদ স্যার ভীষণ বদমেজাজী, পড়া না পারলে কি হতে পারে তা কারোরই অজানা নয়। ঋতু নিশ্চয়ই খোরশেদ স্যারের পড়াটাই মন লাগিয়ে পড়ছে! পড়তে পড়তে খসে পড়া তারার শব্দ শুনি। কে যেন ফিসফিস করে বলে যায়–এমন সময় চোখ বন্ধ করে চাইলেই পাওয়া যায়! আমি আকাশময় খসে পড়া তারার সন্ধান চালাই। আকাশের সব তারা খসে পড়ার প্রার্থনা চলে। চাওয়াটা তৈরিই থাকে, তারা দেখার সঙ্গে সঙ্গে চোখ খোলা রেখেই চেয়ে ফেলি একবার। পরেরবার চোখ বন্ধ করলেও চাইতে ভুলে যাই ঋতুর টোলপড়া মুখখানা ভেসে ওঠে আকাশজুড়ে; আমি চোখ বুজলেই দেখতে পাই।
আজও কথা বলা হলো না। অনেকটা কাছ থেকে ঘুরে এসেছি। এতটা কাছে যাইনি আগে। একবার মুখ ফসকে কিছু একটা বললেই হতো। কিন্তু কে যেন এসে মুখে এমনভাবে হাত চেপে ধরল যে আর বলবার ক্ষমতা রইল না। দুটো বছর ধরে এই অদৃশ্য হাতটা আমাকে এমনভাবেই থামিয়ে দিচ্ছে। আজ বিকালে ঋতু আমাদের বাড়ির পেছন দিয়ে যাবে। দুপুরে ও-পাড়ায় এক বান্ধবীর বাড়িতে গেছে। আমার আগে আগেই এসেছে। যখন আমাদের বাড়ির কাছে চলে এসেছিল, তখন আমি খানিকটা দৌড়ে ওর আগে আগে বাড়ির ভেতর ঢুকে পড়ি। ও যদি না জানত এটা আমাদের বাড়ি, আজ নিশ্চয়ই জেনে গেছে। ফিরবার পথে অবশ্যই ঘুরে ফিরে বাড়িটার দিকে তাকাবে সে। এই প্রথম মনে হল, বাড়িটা বয়সের ভারে বেশ ক্লান্ত। চুনকাম করিয়ে নিতে পারলে বেশ হতো। আমি ছাদের ওপর উঠে বসে রইলাম। দুপুরের রোদে পুড়ে পুড়ে তখনও ফুটন্ত তাওয়ার মতো গরম ছাদ। তবুও আজ সুযোগ হারাব না। আমাকে নিচ থেকে দেখে ও-ই যদি বলে ওঠে–ভালো আছ? এটা তোমাদের বাড়ি? কিংবা এই রকম কিছু একটা…! আমি কার্নিশে মাথা দিয়ে তাকিয়ে রইলাম নিচে। আজ বিকালে গুরুত্বপূর্ণ একটা ম্যাচ ছিল। ময়েজ ডেকে চলে গেছে, আমি কোনো উত্তর দিইনি। ভেবেছে আগেই মাঠে চলে গেছি। যা ভাবে ভাবুক, ওদের নিয়ে ভাববার মতো সময় তখন আমার হাতে নেই। একটা ম্যাচ হারলে কী এমন ক্ষতি! আস্তে আস্তে ছাদটা নরমাল হয়ে এল। অপেক্ষায় থেকে থেকে আমার ঘুম চলে এসেছিল। বিকালের স্নিগ্ধ বাতাসে মনকে বুঝ দিয়ে শরীরটা কিছুক্ষণের জন্য ছুটি নিয়েছিল। চোখের পলকে শরীর মনের এমন বোঝাঁপড়া হয়ে গেল যে আমি কিছুই করতে পারলাম না। ঝিমঝিম ভাবটা কেটেছে কেবল, আমি রাক্ষসের মতো চোখ বড় বড় করে চারিপাশটা কয়েক সেকেন্ডের ভেতর গিলে ফেললাম। না, ঋতুর চিহ্নমাত্র নেই। দৃষ্টি আরো ছড়িয়ে দিতেই চোখে পড়ল–অনেক দূরে চলে যাচ্ছে ববকাটা চুল দোলাতে দোলাতে একটা মেয়ে, স্কুল ড্রেস পরা। ততক্ষণে অনেক দেরি হয়ে গেছে। এখন দৌড়ে গিয়েও আর ধরতে পারব না। পারলেই বা কী এমন জবাব দেব! হাত-পা ছড়িয়ে গড়াগড়ি দিলাম ছাদে। রাগে-ক্ষোভে লাফ দিতে ইচ্ছে করছিল। পরদিন শুক্রবার। আরও একটা দিন; ধ্যাৎ!
শুক্রবারের বিকালটা ছিল বেশ চনমনে। বাড়ির পাশেই পুকুরের ওপর ছড়িয়ে ছিটিয়ে থাকা আমগাছটাতে উঠে গাছপাকা আম খাচ্ছিলাম। আর ঋতুর কথা ভাবছিলাম। আর মাত্র কটা দিন। মেহেরপুর সরকারি স্কুলে ভর্তি হব। এ কয়দিনের ভেতর যে করেই হোক, ঋতুর সঙ্গে কথা বলতেই হবে। তেমন দরকারি কিছু না, খালি একটা দুটো কথা বলতে পারলেই হবে। ঋতুও নিশ্চয়ই আমার জন্যে অপেক্ষা করছে! ক্লাসে ও একমাত্র আমি ছাড়া আর সবার সঙ্গেই তো কথা বলেছে। এসব ভাবতে ভাবতেই কী যেন হলো- ডালসমেত পড়ে গেলাম নিচে। কিছুক্ষণের ভেতর মেহেরপুর হাসপাতালে, সেখান থেকে নেয়া হলো কুষ্টিয়া, ডা. অপূর্ব কুমারের কাছে। হাতে প্লাস্টার নিয়ে ফিরে এলাম দিন পাঁচেক পরে। আপাতত স্কুল বন্ধ। হাত ভালো হলে সরাসরি মেহেরপুর সরকারি স্কুলে অষ্টম শ্রেণিতে ক্লাস শুরু করব। কুষ্টিয়ার হাসপাতালে শুয়ে শুয়ে যে ভয় করছিলাম তাই হলো। তার মানে ঋতুর সঙ্গে আর কথা বলা হচ্ছে না। আমি প্রায় পাগল হয়ে যাচ্ছিলাম ভেতরে ভেতরে। এমন সময় আশার কথা শোনাল ময়েজ। বলল, এই বৃহস্পতিবার হাফ স্কুল শেষ করে ক্লাসের সবাই মিলে আমাকে দেখতে আসবে। আমি একবার বলতে যাচ্ছিলাম- ঋতু আসবে তো? পরে আবার মনে হলো- সবাই যখন আসবে, ঋতু নিশ্চয়ই বাদ যাবে না। ঋতুর এমন কিছু হলে আমি কী যেতাম না? একা হয়ত যাওয়ার সাহস পেতাম না, কিন্তু সবাই গেলে না যাওয়ার কোনো কারণই ছিল না। ঋতু নিশ্চয়ই আসবে। এই ভেবে আমার তখন সময় গুণবার পালা। মাকে বলে বলে বাড়ি-ঘর সব কিছু গোছগাছ করালাম। নিজের একহাতও লাগালাম কোনো কোনো কাজে। বন্ধু-বান্ধবীরা আসছেমা এটাই জানে। মিথ্যে তো জানেনি! শুনবার পর থেকেই ভাবছিলাম, বুধবার রাত থেকে ভাবনাটা চরমে উঠল কী কথা বলব ওর সাথে? এতগুলো মানুষের সামনে ঋতুই বা কী এমন বলবে? একবার নিশ্চয়ই বলবে- কেমন আছ? তারপর আমার হাতভাঙার কারণটা নতুন করে জানতে চাইবে ও কিংবা অন্য কেউ। আমি শোনানো কথাটা আবারো বলব। কিন্তু আসল কারণটা ঋতু জানবে না। কোনোদিন কেউ জানবে না–কেবল এক আমি আর আমার অন্তরাত্মা ছাড়া। ঋতু আর কী কী বলতে পারে তাই ভেবে রাতটা পার হয়ে গেল। সকাল থেকে কেবলই রাস্তা আর ঘর করা। জানি দুপুর দুটোয় ছুটি হবে, আসতে আরও আধাঘণ্টা। তবুও কেন জানি মন চলে যাচ্ছিল জানালায়। মা বললেন থির হ। সময় হতে দে, ওরা চলে আসবে। মা আর কী কী যেন বললেন, আমি শুনিনি। দুপুরে ওরা এখানেই খাবে। মা এতগুলো মানুষের রান্না করতে রাজি ছিল না, আমিই এটা-সেটা বলে রাজি করিয়েছি। এই প্রথম ঋতু আমাদের বাড়ি আসছে, আমি চাচ্ছিলাম না আয়োজনে কোনো কমতি থাকুক। দুটোর পর আমার হার্টবিট ডাকতে থাকা ব্যাঙের থলির মতো ফুলে ফেঁপে উঠছিল। ওরা এল তিনটের ঠিক চার মিনিট আগে। ওরা মানে সবাই। আমি গুনে গুনে মেলাচ্ছিলাম। এক ঋতু বাদে। আমি চুপ করে বসে থাকলাম। মা ওদের সঙ্গে কথা বলছিল। বাবা একে একে কার কোথায় বাড়ি, কে কোন বাড়ির ছেলে-মেয়ে এসব জিজ্ঞেস করছিলেন। ওরা ওই মুহূর্তেই চলে গেলে, পৃথিবীতে আমার চেয়ে বেশি খুশি আর কেউ হতো না। নিজের এমন স্বার্থপরের মতো মনোভাব দেখে আমার নিজেরই লজ্জা হচ্ছিল। কিন্তু এ ছাড়া আর কোনো নিয়ন্ত্রণ আমার নিজের ওপর ছিল না। কেবলই জানতে ইচ্ছে করছিল ঋতু কেন এলো না? ও কী তবে আজ স্কুলে আসেনি? নাকি ওকে কেউ আসতে বলেনি? নাকি ও ইচ্ছে করেই আসেনি? প্রশ্নগুলো কাউকে করার সাহস হচ্ছিল না। সবাই এসেছে। একজন তো না-ই আসতে পারে, এতে এমন উতলা হবার কী আছে? আর তাছাড়া যে আসেনি সে তো আমার কাছের কেউ নয়, দু’বছর একসঙ্গে পড়লেও একদিনও কথা হয়নি তার সঙ্গে। কোন অধিকারে জানতে চাই তার কথা?
স্কুলে খুব সাদামাটা হয়ে গেলেই চলত। প্রায় সবাই আমার আগে থেকেই চেনা। তারাও আমাকে চেনে। তাই হঠাৎ করে তাদের কাছে আলাদা হওয়ার কোনো সুযোগ ছিল না। আলাদা হওয়ার কোনো কারণও ঘটত না যদি না ঋতুর সঙ্গে আমার সাক্ষাৎ ঘটত। ঋতু আমার ক্লাসেই পড়ত। পাশের গাঁ থেকে আসত। আরও অনেকেই পাশের গ্রামগুলো থেকে আসত। তারপরও একমাত্র ঋতুই ছিল আমার কাছে অপরিচিত। তার কাছে প্রতিদিন নতুন নতুন করে পরিচিত হওয়ার জন্যই ছিল আমার যত আয়োজন। কে কী বলল সেদিকে তাকাবার মতো সময় তখন ছিল না। ভাবনাজুড়ে কেবলই ঋতু। সিক্সে পড়ি তখন। বয়স আর কত–এই তেরোর এদিক-সেদিক। সেই বয়সেই আমার প্রেমের সঙ্গে প্রথম সাক্ষাৎ। তখন না বুঝলেও এখন বুঝি সেটা।
সকাল দশটা থেকে আমাদের ক্লাস শুরু হতো। তারও পনেরো মিনিট আগে বসত অ্যাসেম্বলি। মিষ্টি কোনো স্বপ্ন দেখতে দেখতে খুব ভোরেই ঘুম ভেঙে যেত। স্বপ্নে যেখানে শেষ করেছিলাম, জেগে আবার ওখান থেকে ভাবতে শুরু করি। মা যতক্ষণ না ফজরের নামাজের জন্য ডাকেন ততক্ষণ চলে আমার ঋতুচিন্তা। কত কিসিমের গল্প বুনি ঋতুকে নিয়ে আজ আর তার সবটা বলবার না! কোনো কোনো গল্পে- পাখা লাগিয়ে আমি আর ঋতু দিগন্তের ওপারে গিয়ে চুপটি মেরে কী যেন আলাপ জমাতাম। ফিসফিস করে আমরা যা বলি তার কিছুই বুঝি না। ঋতুর চোখে-মুখে গতি খেলা করে। আমি মুগ্ধ হয়ে তাকিয়ে থাকি। কোনো কোনো ভাবনায় আগের দিনে দেখা ফিল্মের মতো আমি একদল গুণ্ডার কবল থেকে ঋতুকে ছাড়িয়ে আনি। ঋতু আমার আঘাত পাওয়া হাতে ব্যান্ডেজ বাঁধতে বাঁধতে বলে ভুলে যাবে না তো? আমি কোনো কথা না বলে খালি তাকিয়ে থাকি। পরে ভাবনা থেকে বেরিয়ে এসে বিড়বিড় করে নিজেকে বলি কখনও না! অজু করতে করতে কখনো পাঁচ-ছয়বার কুলি করে ফেলি, হাতের গোড়ালি পর্যন্ত ধুতে ভুলে যাই। মা বুঝতে পারেন গণ্ডগোল কোথাও কিছু একটা হয়েছে। বাবার পিছন পিছন নামাজে দাঁড়াই, নামাজের নিয়ম-কানুন সব গুলিয়ে ফেলে ছায়ার মতো অনুসরণ করি তাঁকে। তালগোল যে কোথাও পেকেছে, সেটা হয়ত বাবা ধরতে পারেন, কিন্তু কিছু বলেন না। সন্তানদের সঙ্গে অনর্থক কথা বলার মানুষ তিনি কোনো দিনই ছিলেন না। নামাজ শেষ করে হুজুর মোনাজাত ধরেন। হাত দেখতে পাই– ঋতু তার ববকাট চুল দুলিয়ে দুলিয়ে, গালে টোল পড়া হাসি হেসে প্রজাপতির মতো ডানা মেলে সবে ডবকা হয়ে ওঠা ধানক্ষেতের আইল ধরে হেঁটে উড়ে চলেছে। আহা! কী আনন্দ আজ আকাশে বাতাসে কানটা একটু খাড়া করতেই শুনতে পাই, ঋতু গাইছে। আমিও মনে মনে ঋতুর তালে তাল দিই। ইমাম মোনাজাত শেষ করেন কি করেন না, আমার জানা হয় না। বাবা ইশারা করেন, তসবির মতো আঙুলগুলো গুণতে। প্রতিদিনই আমি এটা ভুলে যাই, প্রতিদিনই স্মরণ করিয়ে দেন বাবা। আমি যন্ত্রের মতো বুড়ো আঙুলটাকে সর্দার বানিয়ে বাকি আঙুলের গেরোগুলো ছুঁয়ে দিই। বিড়বিড় করে কিছু একটা বলার চেষ্টা করি, ঋতুর নামটা চলে আসে। বাবা উঠে পড়লে আমিও উঠে পড়ি। ততক্ষণে খানিকটা আলো ফোটে। বাড়ি আসতে আসতে নতুন একটা গল্প ধরি : স্কুলে কেউ পড়া পারছে না। স্যার এমন একটা প্রশ্ন করেছেন কেউ বুঝতে পারছে না, আমিও না ঋতুও না। নিজেকে প্রমাণ করার এই সময়। হাত উঠিয়ে ধরি। স্যার বলতে বলেন, যা ইচ্ছে বলে চলি। স্যার বাহবা দিতে থাকেন। ঋতু আমার দিকে একবার তাকিয়ে বাকিটা সময় দৃষ্টি বইয়ে রেখে গালে টোল পড়া হাসিটা ফিরিয়ে আনে। বাড়ির গেটে আলগা হওয়া এক ইটে গুঁতো খেয়ে গল্প থেকে ফিরে আসতে হয়। পড়তে বসে ঋতুকে সামনে রেখে ওইদিনকার পড়াগুলো আরও একবার ঝালিয়ে নিই। সব ঠিক আছে। পায়রাগুলো একটা একটা করে ছেড়ে দিই, ওরা ছাদের কার্নিশে গিয়ে বাকবাকুম ডাকতে থাকে। ওদের কেউ একজন ডাকটা আমাকে শিখতে বলে। আমি দাঁড়িয়ে থেকে শিখবার চেষ্টা করি। মা এসে তাড়া দেন গোসলের। গামছাটা কাঁধে নিয়ে হাঁটা দিই। সাবান-শ্যাম্পু নিই কি নিই না। পুকুরে আরও ক’জন আছে দিনটি কেমন যাবে কিংবা গতকাল কেমন গেল তা নিয়ে নিজেদের ভেতর আলাপ করছে তারা। আমি শানের এক কোণে একটু জায়গা করে বসে পড়ি। পা ডুবিয়ে দিই জলে–একটা একটা করে অনেকগুলো মাছ আমার পাটা নিয়ে ঠুকোঠুকি খেলা শুরু করে। যে যত ঠোকাবে তার তত পয়েন্ট! একজন একজন করে উঠে পড়ে, একজন একজন করে আসে। আমি সাঁতরাতে সাঁতরাতে পুকুরের মাঝ অবধি যাই। এই পুকুরের সাথে ঋতুর কোনো সম্পর্ক নেই। কোনো দিন সে এ জল ছুঁয়েও দেখেনি, জলে তার ছায়াটা কেঁপে কেঁপে ওঠেনি কখনো। তবুও জলের প্রতিটা কণা যেন ঋতুর ছোঁয়া নিয়ে ছুঁয়ে যায় আমাকে। আমি আনন্দে ডুব দিয়ে ঋতুকে ছুঁয়ে আসার চেষ্টা করি। ততক্ষণে একজন দু’জন করে স্কুলের পথ ধরেছে। আমি বাড়ি ফিরে ভাবি- রোজ রোজ একই স্কুল ড্রেস না পরতে পারলে বেশ হত ভাবতে ভাবতে তৈরি হই। আয়নাতে চলে যায় আরও খানিকটা সময়। বড় বোনের ফেয়ার অ্যান্ড লাভলিটা কায়দা করে হাতিয়ে নিয়ে মাখতে হয়। ধরে ফেললে বকবে, তার চেয়ে বড় কথা ক্ষ্যাপাবে, ওটা আমার সহ্য হয় না। প্রতিদিনকার মতো ডাকতে আসে ময়েজ, আমার পাড়াতো বন্ধু। ওর মাথার ওপর দাঁড়িয়ে থাকায় বিরক্ত হয়ে ওকে হটানোর জন্যে নতুন কোনো বাহানা খুঁজি। পেলে বলি, না পেলে বিরক্তি নিয়েই ওর সঙ্গে হাঁটা ধরি। স্কুলের সামনের দিক থেকে যাই আমি, পেছন দিক থেকে আসে ঋতু। আমাদের মুখোমুখি গাঁ, আমাদের মুখোমুখি আসা। অ্যাসেম্বলিতে যে যার সারিতে দাঁড়িয়ে পড়ি। পিটি মাস্টার একবার সোজা হতে বলেন, একবার আরামে দাঁড়াতে বলেন। কেউ একজন সুরা ফাতিহা শেষ করে আরো দু’একজনকে সঙ্গে করে সোনার বাংলা শুরু করে। আমি আড়চোখে ঋতুর চুলের একটি পাশ অথবা হাতের একটি অংশের দিকে তাকিয়ে থেকে পুরো ঋতুকে ধরার চেষ্টা করি। অ্যাসেম্বলি শেষ করে যে যার ক্লাসে চলে যায়। ছেলেরা ডানে, মেয়েরা বামে। সংখ্যায় সমান বলে ছেলেরা বসে দুই রোতে, মেয়েরা এক রোতে। আমি ডানের রোতে একেবারে দেয়াল ঘেঁষে বসি ঋতুর থেকে যতটা সম্ভব দূরে। যত দূর থেকে নিবিড়ভাবে দেখা যায় তাকে, ততটা দূরে। একমিনিট দুমিনিট করে ঘণ্টার কাঁটা ছুঁয়ে যায় ঘড়ির কাঁটাজোড়া। টিফিন হলে আমরা বের হই। ঋতুর আশপাশে থাকি–তবে এতটা দূর থেকে যে সে টের পায় না কিছুই! ও কখন চুলে হাত দেয়, ওর হাসির মাত্রা কেমন হলে কতখানি টোল পড়ে, সব আমার জানা, তবুও নতুন করে পরখ করে দেখি। স্কুল ছুটির সময় চলে আসে, অন্যরা খুশি হয়, মনটা আমার বিষিয়ে ওঠে। যদি ঘর বাইরে থাকে তাহলে কারই বা ঘরে ফিরতে মন চায়! আমার কেবলই মনে হয়, আজ শেষ ক্লাসটা দীর্ঘ হোক, যত মনে হয় সময় ততই ফুরিয়ে আসে যেন। নির্দিষ্ট সময় পর্যন্ত ক্লাস নিয়েও গালি খান বেচারা ধর্ম মাস্টার। মাঝে মাঝে গালিটা মুখ ফসকে বের হয়ে আসলে বন্ধুরা বলে, ‘এতই যখুন ধর্মক্লাস ভালো লাগে, মাদ্রাসায় ভর্তি হলিই পারতিক!’ আমি মুখ এঁটে হাসি। মাঝে মধ্যে মাথা চুলকাই। ওরা বোঝে না কিছুই।
আমি স্কুলের সামনের, আর ঋতু পেছনের পথ ধরে আলাদা হই। পিঠাপিঠি আমাদের গাঁ, পিঠাপিঠি আমাদের বাড়ি ফেরা। আমি ঋতুর কথা ভাবতে ভাবতে আলাদা হওয়ার কথা ভুলে যাই। মনে হয় যেন, আমি যেদিকে যাই সেদিকেই ঋতু আছে আমার প্রতিটা গন্তব্যে ওর বাস। বাড়ি ফিরেই কিছু একটা পেটে সেঁধে চলে যাই খেলার মাঠে। ঋতু ততক্ষণে বাড়ি ফিরে কী করছে কে জানে! আমি খেলতে খেলতে ওকে আবার ডেকে আনি। আমরা খেলি, দর্শকসারিতে ঋতু বসা। একা। আমি আরো ভালো খেলবার চেষ্টা করি। ঋতু হাত তালি দেয় কেউ ভালো খেললেই। আমি খালি একা ভালো খেলতে চাই। ঋতু যখন সবার প্রতি সমান উদার হয়, আর যখন সবাইকে ছাপিয়ে একা ভালো খেলতে ব্যর্থ হই আমি তখন ঋতুকে অভিমান করে বাড়ি ফেরত পাঠাই। আস্তে আস্তে ঋতু নেই ভেবে আগের চেয়ে বিষণ্ণ হয়ে উঠি। খেলাতে আর মন বসে না। বাসায় ফিরে যে পড়তে বসব- তাতেও না। যেন সত্যি সত্যি ঋতু এসেছিল এবং সত্যি সত্যি অন্য ছেলেদের নৈপুণ্যে তালি দিয়েছিল। মন কিছুতেই বসতে চায় না আর। কেবলই ইচ্ছে করে ঋতুকে ছুঁয়ে দেখতে–ওর সঙ্গে ভাব করতে কথা বলতে। সবাই তো বলে, কেবল এক আমিই পারি না। এসব ভেবে না পারি পড়তে, না পারি কিছু করতে। ভাবনার খেই হারিয়ে ছাদে গিয়ে বসি। ততক্ষণে দিনের আলো রাতের অন্ধকারের ভেতর মিশে একটু একটু করে নেই হয়ে গেছে। আলোতে এসে অন্ধকারেরই উবে যাওয়ার কথা, অথচ অন্ধকার কেমন চোখের সামনে আস্ত আলোটাকে পেটের ভেতর ঢুকিয়ে নিলভাবতেই কেমন গা শিউরে ওঠে। মনে হয়, আমার সবটা অন্ধকারের ভেতর মিশে গেছে; আলো বলে কিছু নেই আর। ইচ্ছে হয় কিছু একটা লিখি, কিংবা কিছু একটা করি; কিন্তু ভাবনাটা ঠিক ভাষায় আনতে পারি না। কী করতে পারি সেটাও মেলাতে পারি না। তাই বসে থাকতে হয় অকারণ। ঋতু ততক্ষণে হয়ত পড়তে বসেছে! কী পড়ছে সেটি যদি জানতে পারতাম, তাহলে আমিও মিলিয়ে পড়তাম। দু’জন একসঙ্গে একজিনিস পড়লে একসঙ্গে কথা বলা হয়। আর একসঙ্গে কথা বলা মানেই একসঙ্গে থাকা। শুধু এইটুকু জানতে পারলেই আমরা কত দূরে থেকেও একসঙ্গে থাকতে পারতাম। ইশ! যদি জানতাম। আমাকে কেউ এসে এইটুকুন খবর দিতে পারলেই আমি তাকে আমার সমস্ত অর্জন দিয়ে দিতাম। আমি তাকে সব ছেড়েছুঁড়ে বোকা-নিঃস্ব বনে যেতাম, তবুও যদি বলত সে! এরপর আমি ছাদে হারিকেন তুলে খোরশেদ স্যারের পড়াটা একটানা পড়তে থাকি। খোরশেদ স্যার ভীষণ বদমেজাজী, পড়া না পারলে কি হতে পারে তা কারোরই অজানা নয়। ঋতু নিশ্চয়ই খোরশেদ স্যারের পড়াটাই মন লাগিয়ে পড়ছে! পড়তে পড়তে খসে পড়া তারার শব্দ শুনি। কে যেন ফিসফিস করে বলে যায়–এমন সময় চোখ বন্ধ করে চাইলেই পাওয়া যায়! আমি আকাশময় খসে পড়া তারার সন্ধান চালাই। আকাশের সব তারা খসে পড়ার প্রার্থনা চলে। চাওয়াটা তৈরিই থাকে, তারা দেখার সঙ্গে সঙ্গে চোখ খোলা রেখেই চেয়ে ফেলি একবার। পরেরবার চোখ বন্ধ করলেও চাইতে ভুলে যাই ঋতুর টোলপড়া মুখখানা ভেসে ওঠে আকাশজুড়ে; আমি চোখ বুজলেই দেখতে পাই।
আজও কথা বলা হলো না। অনেকটা কাছ থেকে ঘুরে এসেছি। এতটা কাছে যাইনি আগে। একবার মুখ ফসকে কিছু একটা বললেই হতো। কিন্তু কে যেন এসে মুখে এমনভাবে হাত চেপে ধরল যে আর বলবার ক্ষমতা রইল না। দুটো বছর ধরে এই অদৃশ্য হাতটা আমাকে এমনভাবেই থামিয়ে দিচ্ছে। আজ বিকালে ঋতু আমাদের বাড়ির পেছন দিয়ে যাবে। দুপুরে ও-পাড়ায় এক বান্ধবীর বাড়িতে গেছে। আমার আগে আগেই এসেছে। যখন আমাদের বাড়ির কাছে চলে এসেছিল, তখন আমি খানিকটা দৌড়ে ওর আগে আগে বাড়ির ভেতর ঢুকে পড়ি। ও যদি না জানত এটা আমাদের বাড়ি, আজ নিশ্চয়ই জেনে গেছে। ফিরবার পথে অবশ্যই ঘুরে ফিরে বাড়িটার দিকে তাকাবে সে। এই প্রথম মনে হল, বাড়িটা বয়সের ভারে বেশ ক্লান্ত। চুনকাম করিয়ে নিতে পারলে বেশ হতো। আমি ছাদের ওপর উঠে বসে রইলাম। দুপুরের রোদে পুড়ে পুড়ে তখনও ফুটন্ত তাওয়ার মতো গরম ছাদ। তবুও আজ সুযোগ হারাব না। আমাকে নিচ থেকে দেখে ও-ই যদি বলে ওঠে–ভালো আছ? এটা তোমাদের বাড়ি? কিংবা এই রকম কিছু একটা…! আমি কার্নিশে মাথা দিয়ে তাকিয়ে রইলাম নিচে। আজ বিকালে গুরুত্বপূর্ণ একটা ম্যাচ ছিল। ময়েজ ডেকে চলে গেছে, আমি কোনো উত্তর দিইনি। ভেবেছে আগেই মাঠে চলে গেছি। যা ভাবে ভাবুক, ওদের নিয়ে ভাববার মতো সময় তখন আমার হাতে নেই। একটা ম্যাচ হারলে কী এমন ক্ষতি! আস্তে আস্তে ছাদটা নরমাল হয়ে এল। অপেক্ষায় থেকে থেকে আমার ঘুম চলে এসেছিল। বিকালের স্নিগ্ধ বাতাসে মনকে বুঝ দিয়ে শরীরটা কিছুক্ষণের জন্য ছুটি নিয়েছিল। চোখের পলকে শরীর মনের এমন বোঝাঁপড়া হয়ে গেল যে আমি কিছুই করতে পারলাম না। ঝিমঝিম ভাবটা কেটেছে কেবল, আমি রাক্ষসের মতো চোখ বড় বড় করে চারিপাশটা কয়েক সেকেন্ডের ভেতর গিলে ফেললাম। না, ঋতুর চিহ্নমাত্র নেই। দৃষ্টি আরো ছড়িয়ে দিতেই চোখে পড়ল–অনেক দূরে চলে যাচ্ছে ববকাটা চুল দোলাতে দোলাতে একটা মেয়ে, স্কুল ড্রেস পরা। ততক্ষণে অনেক দেরি হয়ে গেছে। এখন দৌড়ে গিয়েও আর ধরতে পারব না। পারলেই বা কী এমন জবাব দেব! হাত-পা ছড়িয়ে গড়াগড়ি দিলাম ছাদে। রাগে-ক্ষোভে লাফ দিতে ইচ্ছে করছিল। পরদিন শুক্রবার। আরও একটা দিন; ধ্যাৎ!
শুক্রবারের বিকালটা ছিল বেশ চনমনে। বাড়ির পাশেই পুকুরের ওপর ছড়িয়ে ছিটিয়ে থাকা আমগাছটাতে উঠে গাছপাকা আম খাচ্ছিলাম। আর ঋতুর কথা ভাবছিলাম। আর মাত্র কটা দিন। মেহেরপুর সরকারি স্কুলে ভর্তি হব। এ কয়দিনের ভেতর যে করেই হোক, ঋতুর সঙ্গে কথা বলতেই হবে। তেমন দরকারি কিছু না, খালি একটা দুটো কথা বলতে পারলেই হবে। ঋতুও নিশ্চয়ই আমার জন্যে অপেক্ষা করছে! ক্লাসে ও একমাত্র আমি ছাড়া আর সবার সঙ্গেই তো কথা বলেছে। এসব ভাবতে ভাবতেই কী যেন হলো- ডালসমেত পড়ে গেলাম নিচে। কিছুক্ষণের ভেতর মেহেরপুর হাসপাতালে, সেখান থেকে নেয়া হলো কুষ্টিয়া, ডা. অপূর্ব কুমারের কাছে। হাতে প্লাস্টার নিয়ে ফিরে এলাম দিন পাঁচেক পরে। আপাতত স্কুল বন্ধ। হাত ভালো হলে সরাসরি মেহেরপুর সরকারি স্কুলে অষ্টম শ্রেণিতে ক্লাস শুরু করব। কুষ্টিয়ার হাসপাতালে শুয়ে শুয়ে যে ভয় করছিলাম তাই হলো। তার মানে ঋতুর সঙ্গে আর কথা বলা হচ্ছে না। আমি প্রায় পাগল হয়ে যাচ্ছিলাম ভেতরে ভেতরে। এমন সময় আশার কথা শোনাল ময়েজ। বলল, এই বৃহস্পতিবার হাফ স্কুল শেষ করে ক্লাসের সবাই মিলে আমাকে দেখতে আসবে। আমি একবার বলতে যাচ্ছিলাম- ঋতু আসবে তো? পরে আবার মনে হলো- সবাই যখন আসবে, ঋতু নিশ্চয়ই বাদ যাবে না। ঋতুর এমন কিছু হলে আমি কী যেতাম না? একা হয়ত যাওয়ার সাহস পেতাম না, কিন্তু সবাই গেলে না যাওয়ার কোনো কারণই ছিল না। ঋতু নিশ্চয়ই আসবে। এই ভেবে আমার তখন সময় গুণবার পালা। মাকে বলে বলে বাড়ি-ঘর সব কিছু গোছগাছ করালাম। নিজের একহাতও লাগালাম কোনো কোনো কাজে। বন্ধু-বান্ধবীরা আসছেমা এটাই জানে। মিথ্যে তো জানেনি! শুনবার পর থেকেই ভাবছিলাম, বুধবার রাত থেকে ভাবনাটা চরমে উঠল কী কথা বলব ওর সাথে? এতগুলো মানুষের সামনে ঋতুই বা কী এমন বলবে? একবার নিশ্চয়ই বলবে- কেমন আছ? তারপর আমার হাতভাঙার কারণটা নতুন করে জানতে চাইবে ও কিংবা অন্য কেউ। আমি শোনানো কথাটা আবারো বলব। কিন্তু আসল কারণটা ঋতু জানবে না। কোনোদিন কেউ জানবে না–কেবল এক আমি আর আমার অন্তরাত্মা ছাড়া। ঋতু আর কী কী বলতে পারে তাই ভেবে রাতটা পার হয়ে গেল। সকাল থেকে কেবলই রাস্তা আর ঘর করা। জানি দুপুর দুটোয় ছুটি হবে, আসতে আরও আধাঘণ্টা। তবুও কেন জানি মন চলে যাচ্ছিল জানালায়। মা বললেন থির হ। সময় হতে দে, ওরা চলে আসবে। মা আর কী কী যেন বললেন, আমি শুনিনি। দুপুরে ওরা এখানেই খাবে। মা এতগুলো মানুষের রান্না করতে রাজি ছিল না, আমিই এটা-সেটা বলে রাজি করিয়েছি। এই প্রথম ঋতু আমাদের বাড়ি আসছে, আমি চাচ্ছিলাম না আয়োজনে কোনো কমতি থাকুক। দুটোর পর আমার হার্টবিট ডাকতে থাকা ব্যাঙের থলির মতো ফুলে ফেঁপে উঠছিল। ওরা এল তিনটের ঠিক চার মিনিট আগে। ওরা মানে সবাই। আমি গুনে গুনে মেলাচ্ছিলাম। এক ঋতু বাদে। আমি চুপ করে বসে থাকলাম। মা ওদের সঙ্গে কথা বলছিল। বাবা একে একে কার কোথায় বাড়ি, কে কোন বাড়ির ছেলে-মেয়ে এসব জিজ্ঞেস করছিলেন। ওরা ওই মুহূর্তেই চলে গেলে, পৃথিবীতে আমার চেয়ে বেশি খুশি আর কেউ হতো না। নিজের এমন স্বার্থপরের মতো মনোভাব দেখে আমার নিজেরই লজ্জা হচ্ছিল। কিন্তু এ ছাড়া আর কোনো নিয়ন্ত্রণ আমার নিজের ওপর ছিল না। কেবলই জানতে ইচ্ছে করছিল ঋতু কেন এলো না? ও কী তবে আজ স্কুলে আসেনি? নাকি ওকে কেউ আসতে বলেনি? নাকি ও ইচ্ছে করেই আসেনি? প্রশ্নগুলো কাউকে করার সাহস হচ্ছিল না। সবাই এসেছে। একজন তো না-ই আসতে পারে, এতে এমন উতলা হবার কী আছে? আর তাছাড়া যে আসেনি সে তো আমার কাছের কেউ নয়, দু’বছর একসঙ্গে পড়লেও একদিনও কথা হয়নি তার সঙ্গে। কোন অধিকারে জানতে চাই তার কথা?

খোয়াব
একদিন ভোরে একটা দুঃস্বপ্ন দেখে ঘুম ভেঙে গেলে ছুটে গেলাম বাবার কাছে। মায়ের চেয়ে বাবার সাথে সখ্য আমার বরাবরই বেশি। কাজেই আমার কোথাও কিছু ঘটলে বাবার কানেই আগে পৌঁছায়। সেদিনের ওই স্বপ্নটার কথা বাবাকে না বললেই নয়। স্বপ্নের হয়েছে এই এক জ্বালা চোখজোড়া মেলতে না মেলতেই অর্ধেকটা গায়েব। মনে হয় কী যেন ঘটেও ঘটেনি। বাবা তখন কেবলই কাগজে মনটা চুবিয়েছেন। এত ভোরে কাগজ আসে না। আসলেও বাবা তোয়াক্কা করেন না, তার অভ্যাস খবর বাসি করে তারপর পড়তে বসা। আমার দাদাবাড়ি ছিল গ্রামে, তখন একদিন পর গ্রামে খবরের কাগজ পৌঁছাত। ফলে বাবা এভাবেই পেপার পড়ে অভ্যস্ত। আমি যে তাঁর শরীর ঘেঁষে দাঁড়িয়েছি, সেটা তিনি দেখেও না দেখার ভান করলেন। এত সকালে যে নিজ থেকে উঠি না, সেটা তিনি ভালো করেই জানেন। তাই ভেবেছেন, দৃষ্টিভ্রম, কেটে যাবে!
‘বাবা, একটু শুনবে? শুনতে তোমাকে হবেই। আমি এমন করে বললাম যেন যে মানুষটি আমার সামনে বসে আছেন তিনি আমার বাবা নন, আমিই তার বাবা।
না শুনে যখন উপায় নেই, তখন বলে যা। বাবা আমার দিকে না তাকিয়েই বললেন।
‘আমি খুব বাজে একটা স্বপ্ন দেখেছি।
হুম। বাবা কাগজের ভেতর থেকে বললেন। বুঝলাম, আমার স্বপ্ন শুনবার অত তাড়া নেই তার। তখন আর কথা না বাড়িয়ে চলে আসতে পারলেই ভালো লাগত, কিন্তু ওই ভালো লাগা বেশিক্ষণ টেকসই হবে না ভেবে আমাকে আগ বাড়িয়ে বলতেই হলো।
‘শোনো, স্বপ্নে দেখলাম দাদি উঠোনের মাঝে কুয়ো খুঁড়ছে। আমরা সবাই কত বারণ করছি, কিন্তু কে শোনে কার কথা! তুমি তো রাগ করে বাড়ি থেকে বেরিয়েই গেলে। মাও খুব রাগ করল। দাদির কাণ্ড দেখে আমিই কেবল মজা পাচ্ছিলাম। তারপর দেখি কী–আমি কুয়ো থেকে পানি তুলছি, দাদি গোসল করবে বলে। বালতি সেকি ভারী! উঠতেই চায় না, আমারও জেদ চড়ে গেল তুলে দেখি, বালতির ভেতরে জড়সড় হয়ে দাদি বসা। দাদির হাত দুটোর জায়গায় দুটো ডানা গজিয়েছে। আমি চেঁচিয়ে উঠেছি আর অমনি ঘুম ভেঙে গেল।
হুম। যা, আর ঘুমানোর দরকার নেই । হাত-মুখ ধুয়ে পড়তে বস গে। মা-কে বল আমাকে এককাপ চা দিতে। বাবা শেয়ারের পাতায় চোখ বুলাতে বুলাতে বললেন। শেয়ারবাজারে বাবার কোনো লেনদেন নেই। বাবার ঢাকায় এক বন্ধু আছেন, আজিজ-অ্যাঙ্কেল, উনি শেয়ারের কারবার করে নাকি রাতারাতি বড়লোক হয়ে গেছেন। রীতিমতো আঙুল ফুলে কলাগাছ! একবার আমাদের এখানে বেড়াতে এসেছিলেন, বাবাকে হাতে-কলমে শেয়ার ব্যবসা বুঝিয়েছেন, তারপর থেকেই এই পাতাটা বাবা বেশ গুরুত্ব দিয়ে দেখেন। একবার কিছু টাকা গুছিয়েওছিলেন, মা ছাগল কিনে ফেলেছে, একজোড়া, আমার আকিকার জন্যে। কত দিন থেকে আকিকা আকিকা শুনছি, এবার ফাইনালি হচ্ছে।
‘এটা খুব বাজে স্বপ্ন না, বলো? দাদি মা’র সঙ্গে রান্নাঘরে, তাকে কি একটু সাবধানে থাকতে বলবা? তুমি বললে শুনবে।’
‘স্বপ্ন কোনো দিন সত্যি হয় না। দাদিকে কিছু বলবার দরকার নেই। কুয়ো খোঁড়ার আইডিয়াটা তার মনে ধরে যেতে পারে। স্বপ্ন যে সত্যি হয় না, সে তো আমিও জানি। হলে কবেই আমি কলেজ পাস করে এত দিনে চাকরিতে লেগে যেতাম! ডাক্তার হতাম, ইঞ্জিনিয়ারও হতাম কারণ বাবার স্বপ্ন আমি ইঞ্জিনিয়ার হই, মায়ের ডাক্তার। তাদের এই চাওয়ার পেছনে অবশ্য সামান্য হেতু আছে। বাবার বাবা চেয়েছিলেন তার বড় ছেলে, মানে আমার বাবা, বড় হয়ে ইঞ্জিনিয়ার হবেন, সেই আমলে তার মাথায় ইঞ্জিনিয়ারের আইডিয়াটা কিভাবে আসল, সেটি অবশ্য ভাববার বিষয়। বাবা শেষ পর্যন্ত হলেন মানুষ গড়ার ইঞ্জিনিয়ার স্কুলমাস্টার। আর মায়ের কেসটা বেশ মর্মস্পর্শী। ভুল চিকিৎসার কারণে আমার নানির কঠিন একটা ব্যাধি হয়েছিল। স্পেসিফিক কী রোগ জানি না, মায়ের মুখে সব সময় ‘আকড়…আকড়’ শুনে এসেছি। নানি মরার আগে সব সময় বলতেন, ভালো ডাক্তার পেলে আমি মরতাম না, যদিও তখনো তিনি মরেননি। মা তখনই পণ করেন, ছেলে হলে ডাক্তার, মেয়ে হলে জামাই ডাক্তার। মায়ের তখন বিয়ের কথা চলছে।
আমি আর বাবার সাথে কথা না বাড়িয়ে চলে আসলাম। স্কুলে যাওয়ার জন্যে তৈরি হচ্ছি এমন সময় বাবার সাথে দাদির তুমুল আকারে বেধে গেল। দাদার মৃত্যুবার্ষিকী দাদি চান গ্রামের বাড়িতে করতে, বাবার ইচ্ছে তার উল্টোটা। আমি তাদের ছোট মানুষের মতো ঝগড়া করা দেখে বেশ মজা পাচ্ছিলাম। হাসতে হাসতে স্কুলে চলে গেলাম। ততক্ষণে স্বপ্নের কথা মন থেকে ক্লিন বোল্ড, মনে করতে চাইলেও আর ঠিক ঠিক মনে করতে পারব না।
টিফিন শেষ করে সবে ক্লাসে ঢুকেছি, এমন সময় খবরটা গেল দাদি বাথরুমে পড়ে বড়রকম আঘাত পেয়েছেন। আমি হেড স্যারকে বলে বাড়ি চলে আসলাম। বাড়ি এসে দেখি কান্নাকাটির তুমুল হিড়িক পড়ে গেছে। দাদি আর নেই। এরপর আর বহুদিন স্বপ্ন দেখিনি। দেখলেও ঘুমের ঘোর কাটতে না কাটতেই তার রেশ কেটে গেছে। সেদিন একটু দেরিতেই ঘুমিয়েছিলাম। ঘুম ভাঙলও দেরিতে। শুক্রবার, কাজেই আমাকে কেউ ডাকবার প্রয়োজন বোধ করেনি। হয়ত আরও কিছুক্ষণ ঘুমাতাম যদি ওই আজব স্বপ্নটা না দেখতাম। যথারীতি ছুটে আসলাম বাবার কাছে। বাবাও যথারীতি বাসি খবর গোগ্রাসে গিলছেন।
‘বাবা? একবার ডেকে কোনো সাড়া পেলাম না।
‘বাবা? আবার ডাকলাম।
‘শুনছি তো! বল।
‘খুব আজব একটা স্বপ্ন দেখলাম।
বলে যা। শুনছি।’ বাবা জানেন আমি না বলে যাব না।
‘দেখলাম, বিকেলে আমি আর তুমি বাজার করতে বেরিয়েছি। চারিদিক কেমন ঘোলা ঘোলা। বাড়িঘরগুলো খুব ফ্যাকাশে দেখাচ্ছে। গাছপালা সব কেমন বিবর্ণ মনে হচ্ছে। মনে হচ্ছে, পৃথিবীর সব রং কে বা কারা যেন ধুয়ে দিয়েছে। একবার দেখি রিকশা চালাচ্ছে একটা কঙ্কাল, আবার দেখি একটা রোবট। তুমি কোনো কথা বলছ না। আমি তোমাকে কত চিৎকার দিয়ে ডাকছি, তুমি গা-ই করছ না! একবার দেখি সমস্ত মানুষ শকুন হয়ে গেছে। আবার দেখি, চারিদিকে কুকুর আর কুকুর, মানুষ কোথায়! কুকুরগুলো কেমন জিভ বের করে তাকিয়ে আছে আমাদের দিকে, যেন মেলাদিন কিছু খায়নি। এখনই আমাদের গিলে খাবে। তুমি যে কী করে কিছু হয়নি এমন একটা ভাব নিয়ে বসে ছিলে, আমি কিছুতেই বুঝে উঠতে পারছিলাম না। তোমার নীরবতা আমাকে ভয়ংকর একটা শব্দের মতো বিরতিহীন আঘাত করে চলেছিল। আমি ভীষণ ভয় পেয়ে তোমার হাতটা ধরেছি আর অমনি তোমার শরীর আস্তে আস্তে গলে যেতে লাগল। আর তখনই তো আমার ঘুমটা ভেঙে গেল।’
বাবা কোনো কথা বললেন না।
‘বাবা? কিছু বলছ না যে!
‘কাল খেলায় পাকিস্তান কেমন হারল দেখলি। তুই বললি বাংলাদেশ পারবে না। দেখলি তো?
‘বাবা, আমি তোমাকে একটা স্বপ্নের কথা বলছিলাম। আর বাংলাদেশ পারবে না, সে কথা তো আমি বলিনি; বলেছি, খেলাটা খুব জমবে।
হুম।
‘আমার স্বপ্নটা?
‘স্বপ্ন কোনো দিন সত্যি হয় না। যাহ্। এখন থেকে চিত হয়ে শুবি না। দেখবি, স্বপ্ন দেখা কমে গেছে। আর দাঁত মেজে শুবি, তাহলে এমন পাগলাটে স্বপ্ন দেখবি না।
আমি হতাশ হয়ে চলে আসলাম। স্বপ্নের কথা যাতে বেমালুম ভুলে না যায়, এজন্যে ডায়েরিতে দু-তিন লাইন লিখে রাখলাম। আমি দেখতে চাচ্ছিলাম দিনটাতে আদৌ কোনো পরিবর্তন আসে কি না।

দিনের বেলাটা রোজকার মতোই গেল। পড়ন্ত দুপুরে হাফিজুল চাচার সাথে ঘুরতে বের হলাম। আমি তাকে হাফি চাচা বলে ডাকি। হাফি চাচা আমাদের বাড়ির মালিক। দোতলায় থাকেন। একাই থাকেন। একটা মেয়ে এসে রান্না করে রেখে যায়। স্ত্রী মারা যাওয়ার পর আর বিয়ে করেননি। কোনো ছেলে-মেয়ে নেই। লোকে বলে, হাফি চাচার নাকি শারীরিক সমস্যা ছিল, তাই আর বাচ্চাকাচ্চা হয়নি। মায়ের মুখেও একই কথা শুনেছি। লোকটা যে ভালো এ-নিয়ে এলাকায় কেউ দ্বিমত পোষণ করবে না। বাবা ঘুরতে কম বেরোন, তাই হাফি চাচা মাঝে মধ্যে আমাকে বেড়াতে নিয়ে যান। উনি বাইরে থেকে গম্ভীর মনে হলেও আড়ালে বেশ রসিক মানুষ, এজন্যে আমাদের ঘোরাঘুরিটা জমে বেশ।
সেদিন আমরা বাড়ির কাছেই এক পার্কে গিয়ে বসলাম। হাফি চাচা মন দিয়ে তার ছেলেবেলার গল্প করছিলেন, আমিও মনোযোগ দিয়ে শুনছিলাম। এরই এক ফাঁকে আমাদের স্যান্ডেল জোড়া উধাও। হাফি চাচা হাসতে হাসতে বললেন, ‘অতি মনোযোগী হলে হিতে বিপরীতও হতে পারে। দূরত্ব পায়ে হাঁটার হলেও, স্যান্ডেল থাকায় আমরা রিকশায় চড়ে বাড়ি ফিরলাম। ভাড়া নিয়ে রিকশাচালকের সাথে চাচার বাধল এক কাঁচাল। হাফি চাচা দশ টাকার এক টাকাও বেশি দেবেন না। আর রিকশাচালক গোঁ ধরে আছে, বিশ টাকা নিয়েই শুনবে। তার মেয়ের নাকি বিয়ে, জামাই বিশ হাজার টাকা নেবে, তাই সে কটাকা ধরে চাচ্ছে।
‘এত্তগুলান ট্যায়া জোগাড় করতি হবি। তাই স্যার এ কয় মাস রেকশা থেকি নামিনি। রিকশাচালক অতি বিনয়ের সাথে বলে।
আমার আবার সব কিছুতে আগ্রহ বেশি, শেষ পর্যন্ত কে জেতে না দেখে সরছি না।
‘তুই যেটা দিবি, সেটা যৌতুক, বুঝলি? এটা অন্যায় কাজ, আর আমি জেনেশুনে দিল দরিয়া সেজে তোর সেই অন্যায়ে সায় দিতে পারব না। অন্য কারণ নিয়ে আসিস।’ এই বলে চাচা রিকশার ছিটের ওপর দশ টাকার নোটখানা রেখে হাঁটা জুড়লেন। আমিও হাঁটা দিলাম পিছু পিছু।
সন্ধ্যায় আমি আর বাবা বসে ছিলাম। বাবা চা পান করছিলেন আর আমি ঝাল মুড়ির অপেক্ষায় ছিলাম।
‘এই শুনেছ?’–এমন সময় মা’র রোজকার প্রশ্ন।
‘শুনেছি তো অনেক কিছু, আবার অনেক কিছুই শুনিনি! তুমি কোনটার কথা বলছ?’ বাবার রোজকার উত্তর।
গত বছর পাগলি মেয়ের বিয়ে দিল না ছয়মন, আমি তখনই বললাম–পাগলি মেয়ের বিয়ে দিচ্ছে, দেখো কোনো কাহিনি আছে। জানা গেল, ছয়মন গেছে। হাসপাতালে, পেট ফেলতে! ফলল তো আমার কথা?
‘ও, এটা আমি জানতাম না। দুপুরে যে মফা-মাস্টারের মেয়েকে ছোঁড়ারা এসিড মেরেছে, সেটা শুনলাম। এই রাতে তোমার স্পেশাল খিচুড়ি আর ভুনা গরুর মাংস করো, আয়েশ করে খাই।’ বাবা খুব সুন্দর করে একটা কথার মধ্যে আরেকটা কথা ঢুকিয়ে দেন। মূল প্রসঙ্গটা খুব সহজেই ছিটকে যায়। এটা তিনি ইচ্ছে করে করেন, না স্বভাবদোষে-ধরা যায় না। রাতে আমরা বেশ আয়েশ করে ভুনা মাংস আর খিচুড়ি খেলাম। দিনটা আর পাঁচটা দিনের মতো খুব সাধারণ গেল। গত রাতের স্বপ্নের সাথে কোনোভাবেই মিলল না। স্বপ্ন যে সত্যি হয় না, সে তো আগে থেকেই জানতাম।

বছরখানেক পরের কথা। সেদিন কী জন্যে যেন স্কুল বন্ধ ছিল। আমি দুপুরে খেয়ে-দেয়ে কেবল ঘুমিয়েছি, চোখের পাতা সেঁটে আসতেই দেখলাম আমি একটা কালো অন্ধকার সুড়ঙ্গের ভেতর তলিয়ে যাচ্ছি, এমন সময় একটা অচেনা কণ্ঠস্বর বলে উঠল- ফিরে আয়। তোর বাবা চাপা পড়ে মারা গেছে। তারপর গুহার ভেতরে ঘুরে-ফিরে কে যেন বলতেই থাকল–চাপা পড়ে মারা গেছে! আমি ধড়ফড় করে উঠে পড়লাম। বাবা স্কুলের খাতা দেখায় ব্যস্ত ছিলেন। আমি কাছে যেতেই বললেন—’বিরক্ত করিস না। মাথার ওপর অনেক চাপ।
‘এই তো, এই কথায় তো বলতে এসেছি। খুব বাজে স্বপ্ন বাবা। তোমাকে বলা ঠিক হবে কি না, কিন্তু না বলে থাকতেও পারব না যে!
‘অত ঢঙ না করে বলে ফেল। হাতে অনেক কাজ। বহুবার বলেছি, স্বপ্ন কখনো সত্যি হয় না। তাও বল শুনি, না শুনিয়ে ছাড়বি না যখন।’ বাবা আমাকে একবার দেখে নিয়ে বললেন। আমি বাবাকে স্বপ্নের কথা জানালাম। শোনামাত্রই তার মুখটা শুকিয়ে খটখটে এঁটেল মাটির মতো হয়ে গেল। হাতের কলম আর নড়ছে না।
‘বেশ। ভাগ এখন। তিনি যে স্বপ্নটিকে আমলে নেননি সেটা বোঝানোর বেশ চেষ্টা করলেন।
বাবা, স্বপ্ন কখনোই সত্যি হয় না। তোমার কোনো স্বপ্ন আজ অবধি সত্যি হয়ে ফলেছে, বলো? আমিও বাবাকে আশ্বস্ত করার চেষ্টা করলাম। বাবা হাতের কাজ বন্ধ করে ওপরের দিকে একবার তাকালেন। আমাদের বাসাটা ছিল অনেক দিনের পুরনো, হাফি চাচার দাদার হাতে তোলা। একদিকটা চুন-সুরকির গাঁথুনি, অন্যদিকটা মাটির। ছাদে স্থানে স্থানে ফাটল ধরে গেছে। আমরা উঠা থেকেই দেখছি। কার্নিশের উত্তর কোনার কয়েকটি ইট খসে গেছে। প্রতিটা রুমেরই কিছু অংশ লোনা ধরা। বাবা কী যেন ভেবে কিছুক্ষণের মধ্যে বাড়ি থেকে বের হয়ে গেলেন। বললেন—‘মাকে বলিস, ফিরতে রাত হবে। সমস্ত বিকেল মাথায় এই পড়ে সেই পড়ে করে রাস্তায় রাস্তায় ঘুরে ক্লান্ত হয়ে বেশ রাত করে বাসায় ফিরলেন।
রাত দু’টার দিকে ঘটল দুর্ঘটনাটা। একটা চক্কর, এরপর সহসা পিলে চমকানো শব্দ। ভূমিকম্প ভূমিকম্প বলে চিৎকার দিয়ে আমরা সবাই বাইরে বের হয়ে আসলাম। সবার আগে আগে আসলেন বাবা। হাঁপাতে হাঁপাতে বুক ধরে বসে পড়লেন। দম বন্ধ হয়ে মরার জো অবস্থা। ওই রাতেই দোতলার ছাদচাপা পড়ে মারা পড়লেন হাফি চাচা।
খোয়াব
একদিন ভোরে একটা দুঃস্বপ্ন দেখে ঘুম ভেঙে গেলে ছুটে গেলাম বাবার কাছে। মায়ের চেয়ে বাবার সাথে সখ্য আমার বরাবরই বেশি। কাজেই আমার কোথাও কিছু ঘটলে বাবার কানেই আগে পৌঁছায়। সেদিনের ওই স্বপ্নটার কথা বাবাকে না বললেই নয়। স্বপ্নের হয়েছে এই এক জ্বালা চোখজোড়া মেলতে না মেলতেই অর্ধেকটা গায়েব। মনে হয় কী যেন ঘটেও ঘটেনি। বাবা তখন কেবলই কাগজে মনটা চুবিয়েছেন। এত ভোরে কাগজ আসে না। আসলেও বাবা তোয়াক্কা করেন না, তার অভ্যাস খবর বাসি করে তারপর পড়তে বসা। আমার দাদাবাড়ি ছিল গ্রামে, তখন একদিন পর গ্রামে খবরের কাগজ পৌঁছাত। ফলে বাবা এভাবেই পেপার পড়ে অভ্যস্ত। আমি যে তাঁর শরীর ঘেঁষে দাঁড়িয়েছি, সেটা তিনি দেখেও না দেখার ভান করলেন। এত সকালে যে নিজ থেকে উঠি না, সেটা তিনি ভালো করেই জানেন। তাই ভেবেছেন, দৃষ্টিভ্রম, কেটে যাবে!
‘বাবা, একটু শুনবে? শুনতে তোমাকে হবেই। আমি এমন করে বললাম যেন যে মানুষটি আমার সামনে বসে আছেন তিনি আমার বাবা নন, আমিই তার বাবা।
না শুনে যখন উপায় নেই, তখন বলে যা। বাবা আমার দিকে না তাকিয়েই বললেন।
‘আমি খুব বাজে একটা স্বপ্ন দেখেছি।
হুম। বাবা কাগজের ভেতর থেকে বললেন। বুঝলাম, আমার স্বপ্ন শুনবার অত তাড়া নেই তার। তখন আর কথা না বাড়িয়ে চলে আসতে পারলেই ভালো লাগত, কিন্তু ওই ভালো লাগা বেশিক্ষণ টেকসই হবে না ভেবে আমাকে আগ বাড়িয়ে বলতেই হলো।
‘শোনো, স্বপ্নে দেখলাম দাদি উঠোনের মাঝে কুয়ো খুঁড়ছে। আমরা সবাই কত বারণ করছি, কিন্তু কে শোনে কার কথা! তুমি তো রাগ করে বাড়ি থেকে বেরিয়েই গেলে। মাও খুব রাগ করল। দাদির কাণ্ড দেখে আমিই কেবল মজা পাচ্ছিলাম। তারপর দেখি কী–আমি কুয়ো থেকে পানি তুলছি, দাদি গোসল করবে বলে। বালতি সেকি ভারী! উঠতেই চায় না, আমারও জেদ চড়ে গেল তুলে দেখি, বালতির ভেতরে জড়সড় হয়ে দাদি বসা। দাদির হাত দুটোর জায়গায় দুটো ডানা গজিয়েছে। আমি চেঁচিয়ে উঠেছি আর অমনি ঘুম ভেঙে গেল।
হুম। যা, আর ঘুমানোর দরকার নেই । হাত-মুখ ধুয়ে পড়তে বস গে। মা-কে বল আমাকে এককাপ চা দিতে। বাবা শেয়ারের পাতায় চোখ বুলাতে বুলাতে বললেন। শেয়ারবাজারে বাবার কোনো লেনদেন নেই। বাবার ঢাকায় এক বন্ধু আছেন, আজিজ-অ্যাঙ্কেল, উনি শেয়ারের কারবার করে নাকি রাতারাতি বড়লোক হয়ে গেছেন। রীতিমতো আঙুল ফুলে কলাগাছ! একবার আমাদের এখানে বেড়াতে এসেছিলেন, বাবাকে হাতে-কলমে শেয়ার ব্যবসা বুঝিয়েছেন, তারপর থেকেই এই পাতাটা বাবা বেশ গুরুত্ব দিয়ে দেখেন। একবার কিছু টাকা গুছিয়েওছিলেন, মা ছাগল কিনে ফেলেছে, একজোড়া, আমার আকিকার জন্যে। কত দিন থেকে আকিকা আকিকা শুনছি, এবার ফাইনালি হচ্ছে।
‘এটা খুব বাজে স্বপ্ন না, বলো? দাদি মা’র সঙ্গে রান্নাঘরে, তাকে কি একটু সাবধানে থাকতে বলবা? তুমি বললে শুনবে।’
‘স্বপ্ন কোনো দিন সত্যি হয় না। দাদিকে কিছু বলবার দরকার নেই। কুয়ো খোঁড়ার আইডিয়াটা তার মনে ধরে যেতে পারে। স্বপ্ন যে সত্যি হয় না, সে তো আমিও জানি। হলে কবেই আমি কলেজ পাস করে এত দিনে চাকরিতে লেগে যেতাম! ডাক্তার হতাম, ইঞ্জিনিয়ারও হতাম কারণ বাবার স্বপ্ন আমি ইঞ্জিনিয়ার হই, মায়ের ডাক্তার। তাদের এই চাওয়ার পেছনে অবশ্য সামান্য হেতু আছে। বাবার বাবা চেয়েছিলেন তার বড় ছেলে, মানে আমার বাবা, বড় হয়ে ইঞ্জিনিয়ার হবেন, সেই আমলে তার মাথায় ইঞ্জিনিয়ারের আইডিয়াটা কিভাবে আসল, সেটি অবশ্য ভাববার বিষয়। বাবা শেষ পর্যন্ত হলেন মানুষ গড়ার ইঞ্জিনিয়ার স্কুলমাস্টার। আর মায়ের কেসটা বেশ মর্মস্পর্শী। ভুল চিকিৎসার কারণে আমার নানির কঠিন একটা ব্যাধি হয়েছিল। স্পেসিফিক কী রোগ জানি না, মায়ের মুখে সব সময় ‘আকড়…আকড়’ শুনে এসেছি। নানি মরার আগে সব সময় বলতেন, ভালো ডাক্তার পেলে আমি মরতাম না, যদিও তখনো তিনি মরেননি। মা তখনই পণ করেন, ছেলে হলে ডাক্তার, মেয়ে হলে জামাই ডাক্তার। মায়ের তখন বিয়ের কথা চলছে।
আমি আর বাবার সাথে কথা না বাড়িয়ে চলে আসলাম। স্কুলে যাওয়ার জন্যে তৈরি হচ্ছি এমন সময় বাবার সাথে দাদির তুমুল আকারে বেধে গেল। দাদার মৃত্যুবার্ষিকী দাদি চান গ্রামের বাড়িতে করতে, বাবার ইচ্ছে তার উল্টোটা। আমি তাদের ছোট মানুষের মতো ঝগড়া করা দেখে বেশ মজা পাচ্ছিলাম। হাসতে হাসতে স্কুলে চলে গেলাম। ততক্ষণে স্বপ্নের কথা মন থেকে ক্লিন বোল্ড, মনে করতে চাইলেও আর ঠিক ঠিক মনে করতে পারব না।
টিফিন শেষ করে সবে ক্লাসে ঢুকেছি, এমন সময় খবরটা গেল দাদি বাথরুমে পড়ে বড়রকম আঘাত পেয়েছেন। আমি হেড স্যারকে বলে বাড়ি চলে আসলাম। বাড়ি এসে দেখি কান্নাকাটির তুমুল হিড়িক পড়ে গেছে। দাদি আর নেই। এরপর আর বহুদিন স্বপ্ন দেখিনি। দেখলেও ঘুমের ঘোর কাটতে না কাটতেই তার রেশ কেটে গেছে। সেদিন একটু দেরিতেই ঘুমিয়েছিলাম। ঘুম ভাঙলও দেরিতে। শুক্রবার, কাজেই আমাকে কেউ ডাকবার প্রয়োজন বোধ করেনি। হয়ত আরও কিছুক্ষণ ঘুমাতাম যদি ওই আজব স্বপ্নটা না দেখতাম। যথারীতি ছুটে আসলাম বাবার কাছে। বাবাও যথারীতি বাসি খবর গোগ্রাসে গিলছেন।
‘বাবা? একবার ডেকে কোনো সাড়া পেলাম না।
‘বাবা? আবার ডাকলাম।
‘শুনছি তো! বল।
‘খুব আজব একটা স্বপ্ন দেখলাম।
বলে যা। শুনছি।’ বাবা জানেন আমি না বলে যাব না।
‘দেখলাম, বিকেলে আমি আর তুমি বাজার করতে বেরিয়েছি। চারিদিক কেমন ঘোলা ঘোলা। বাড়িঘরগুলো খুব ফ্যাকাশে দেখাচ্ছে। গাছপালা সব কেমন বিবর্ণ মনে হচ্ছে। মনে হচ্ছে, পৃথিবীর সব রং কে বা কারা যেন ধুয়ে দিয়েছে। একবার দেখি রিকশা চালাচ্ছে একটা কঙ্কাল, আবার দেখি একটা রোবট। তুমি কোনো কথা বলছ না। আমি তোমাকে কত চিৎকার দিয়ে ডাকছি, তুমি গা-ই করছ না! একবার দেখি সমস্ত মানুষ শকুন হয়ে গেছে। আবার দেখি, চারিদিকে কুকুর আর কুকুর, মানুষ কোথায়! কুকুরগুলো কেমন জিভ বের করে তাকিয়ে আছে আমাদের দিকে, যেন মেলাদিন কিছু খায়নি। এখনই আমাদের গিলে খাবে। তুমি যে কী করে কিছু হয়নি এমন একটা ভাব নিয়ে বসে ছিলে, আমি কিছুতেই বুঝে উঠতে পারছিলাম না। তোমার নীরবতা আমাকে ভয়ংকর একটা শব্দের মতো বিরতিহীন আঘাত করে চলেছিল। আমি ভীষণ ভয় পেয়ে তোমার হাতটা ধরেছি আর অমনি তোমার শরীর আস্তে আস্তে গলে যেতে লাগল। আর তখনই তো আমার ঘুমটা ভেঙে গেল।’
বাবা কোনো কথা বললেন না।
‘বাবা? কিছু বলছ না যে!
‘কাল খেলায় পাকিস্তান কেমন হারল দেখলি। তুই বললি বাংলাদেশ পারবে না। দেখলি তো?
‘বাবা, আমি তোমাকে একটা স্বপ্নের কথা বলছিলাম। আর বাংলাদেশ পারবে না, সে কথা তো আমি বলিনি; বলেছি, খেলাটা খুব জমবে।
হুম।
‘আমার স্বপ্নটা?
‘স্বপ্ন কোনো দিন সত্যি হয় না। যাহ্। এখন থেকে চিত হয়ে শুবি না। দেখবি, স্বপ্ন দেখা কমে গেছে। আর দাঁত মেজে শুবি, তাহলে এমন পাগলাটে স্বপ্ন দেখবি না।
আমি হতাশ হয়ে চলে আসলাম। স্বপ্নের কথা যাতে বেমালুম ভুলে না যায়, এজন্যে ডায়েরিতে দু-তিন লাইন লিখে রাখলাম। আমি দেখতে চাচ্ছিলাম দিনটাতে আদৌ কোনো পরিবর্তন আসে কি না।

দিনের বেলাটা রোজকার মতোই গেল। পড়ন্ত দুপুরে হাফিজুল চাচার সাথে ঘুরতে বের হলাম। আমি তাকে হাফি চাচা বলে ডাকি। হাফি চাচা আমাদের বাড়ির মালিক। দোতলায় থাকেন। একাই থাকেন। একটা মেয়ে এসে রান্না করে রেখে যায়। স্ত্রী মারা যাওয়ার পর আর বিয়ে করেননি। কোনো ছেলে-মেয়ে নেই। লোকে বলে, হাফি চাচার নাকি শারীরিক সমস্যা ছিল, তাই আর বাচ্চাকাচ্চা হয়নি। মায়ের মুখেও একই কথা শুনেছি। লোকটা যে ভালো এ-নিয়ে এলাকায় কেউ দ্বিমত পোষণ করবে না। বাবা ঘুরতে কম বেরোন, তাই হাফি চাচা মাঝে মধ্যে আমাকে বেড়াতে নিয়ে যান। উনি বাইরে থেকে গম্ভীর মনে হলেও আড়ালে বেশ রসিক মানুষ, এজন্যে আমাদের ঘোরাঘুরিটা জমে বেশ।
সেদিন আমরা বাড়ির কাছেই এক পার্কে গিয়ে বসলাম। হাফি চাচা মন দিয়ে তার ছেলেবেলার গল্প করছিলেন, আমিও মনোযোগ দিয়ে শুনছিলাম। এরই এক ফাঁকে আমাদের স্যান্ডেল জোড়া উধাও। হাফি চাচা হাসতে হাসতে বললেন, ‘অতি মনোযোগী হলে হিতে বিপরীতও হতে পারে। দূরত্ব পায়ে হাঁটার হলেও, স্যান্ডেল থাকায় আমরা রিকশায় চড়ে বাড়ি ফিরলাম। ভাড়া নিয়ে রিকশাচালকের সাথে চাচার বাধল এক কাঁচাল। হাফি চাচা দশ টাকার এক টাকাও বেশি দেবেন না। আর রিকশাচালক গোঁ ধরে আছে, বিশ টাকা নিয়েই শুনবে। তার মেয়ের নাকি বিয়ে, জামাই বিশ হাজার টাকা নেবে, তাই সে কটাকা ধরে চাচ্ছে।
‘এত্তগুলান ট্যায়া জোগাড় করতি হবি। তাই স্যার এ কয় মাস রেকশা থেকি নামিনি। রিকশাচালক অতি বিনয়ের সাথে বলে।
আমার আবার সব কিছুতে আগ্রহ বেশি, শেষ পর্যন্ত কে জেতে না দেখে সরছি না।
‘তুই যেটা দিবি, সেটা যৌতুক, বুঝলি? এটা অন্যায় কাজ, আর আমি জেনেশুনে দিল দরিয়া সেজে তোর সেই অন্যায়ে সায় দিতে পারব না। অন্য কারণ নিয়ে আসিস।’ এই বলে চাচা রিকশার ছিটের ওপর দশ টাকার নোটখানা রেখে হাঁটা জুড়লেন। আমিও হাঁটা দিলাম পিছু পিছু।
সন্ধ্যায় আমি আর বাবা বসে ছিলাম। বাবা চা পান করছিলেন আর আমি ঝাল মুড়ির অপেক্ষায় ছিলাম।
‘এই শুনেছ?’–এমন সময় মা’র রোজকার প্রশ্ন।
‘শুনেছি তো অনেক কিছু, আবার অনেক কিছুই শুনিনি! তুমি কোনটার কথা বলছ?’ বাবার রোজকার উত্তর।
গত বছর পাগলি মেয়ের বিয়ে দিল না ছয়মন, আমি তখনই বললাম–পাগলি মেয়ের বিয়ে দিচ্ছে, দেখো কোনো কাহিনি আছে। জানা গেল, ছয়মন গেছে। হাসপাতালে, পেট ফেলতে! ফলল তো আমার কথা?
‘ও, এটা আমি জানতাম না। দুপুরে যে মফা-মাস্টারের মেয়েকে ছোঁড়ারা এসিড মেরেছে, সেটা শুনলাম। এই রাতে তোমার স্পেশাল খিচুড়ি আর ভুনা গরুর মাংস করো, আয়েশ করে খাই।’ বাবা খুব সুন্দর করে একটা কথার মধ্যে আরেকটা কথা ঢুকিয়ে দেন। মূল প্রসঙ্গটা খুব সহজেই ছিটকে যায়। এটা তিনি ইচ্ছে করে করেন, না স্বভাবদোষে-ধরা যায় না। রাতে আমরা বেশ আয়েশ করে ভুনা মাংস আর খিচুড়ি খেলাম। দিনটা আর পাঁচটা দিনের মতো খুব সাধারণ গেল। গত রাতের স্বপ্নের সাথে কোনোভাবেই মিলল না। স্বপ্ন যে সত্যি হয় না, সে তো আগে থেকেই জানতাম।

বছরখানেক পরের কথা। সেদিন কী জন্যে যেন স্কুল বন্ধ ছিল। আমি দুপুরে খেয়ে-দেয়ে কেবল ঘুমিয়েছি, চোখের পাতা সেঁটে আসতেই দেখলাম আমি একটা কালো অন্ধকার সুড়ঙ্গের ভেতর তলিয়ে যাচ্ছি, এমন সময় একটা অচেনা কণ্ঠস্বর বলে উঠল- ফিরে আয়। তোর বাবা চাপা পড়ে মারা গেছে। তারপর গুহার ভেতরে ঘুরে-ফিরে কে যেন বলতেই থাকল–চাপা পড়ে মারা গেছে! আমি ধড়ফড় করে উঠে পড়লাম। বাবা স্কুলের খাতা দেখায় ব্যস্ত ছিলেন। আমি কাছে যেতেই বললেন—’বিরক্ত করিস না। মাথার ওপর অনেক চাপ।
‘এই তো, এই কথায় তো বলতে এসেছি। খুব বাজে স্বপ্ন বাবা। তোমাকে বলা ঠিক হবে কি না, কিন্তু না বলে থাকতেও পারব না যে!
‘অত ঢঙ না করে বলে ফেল। হাতে অনেক কাজ। বহুবার বলেছি, স্বপ্ন কখনো সত্যি হয় না। তাও বল শুনি, না শুনিয়ে ছাড়বি না যখন।’ বাবা আমাকে একবার দেখে নিয়ে বললেন। আমি বাবাকে স্বপ্নের কথা জানালাম। শোনামাত্রই তার মুখটা শুকিয়ে খটখটে এঁটেল মাটির মতো হয়ে গেল। হাতের কলম আর নড়ছে না।
‘বেশ। ভাগ এখন। তিনি যে স্বপ্নটিকে আমলে নেননি সেটা বোঝানোর বেশ চেষ্টা করলেন।
বাবা, স্বপ্ন কখনোই সত্যি হয় না। তোমার কোনো স্বপ্ন আজ অবধি সত্যি হয়ে ফলেছে, বলো? আমিও বাবাকে আশ্বস্ত করার চেষ্টা করলাম। বাবা হাতের কাজ বন্ধ করে ওপরের দিকে একবার তাকালেন। আমাদের বাসাটা ছিল অনেক দিনের পুরনো, হাফি চাচার দাদার হাতে তোলা। একদিকটা চুন-সুরকির গাঁথুনি, অন্যদিকটা মাটির। ছাদে স্থানে স্থানে ফাটল ধরে গেছে। আমরা উঠা থেকেই দেখছি। কার্নিশের উত্তর কোনার কয়েকটি ইট খসে গেছে। প্রতিটা রুমেরই কিছু অংশ লোনা ধরা। বাবা কী যেন ভেবে কিছুক্ষণের মধ্যে বাড়ি থেকে বের হয়ে গেলেন। বললেন—‘মাকে বলিস, ফিরতে রাত হবে। সমস্ত বিকেল মাথায় এই পড়ে সেই পড়ে করে রাস্তায় রাস্তায় ঘুরে ক্লান্ত হয়ে বেশ রাত করে বাসায় ফিরলেন।
রাত দু’টার দিকে ঘটল দুর্ঘটনাটা। একটা চক্কর, এরপর সহসা পিলে চমকানো শব্দ। ভূমিকম্প ভূমিকম্প বলে চিৎকার দিয়ে আমরা সবাই বাইরে বের হয়ে আসলাম। সবার আগে আগে আসলেন বাবা। হাঁপাতে হাঁপাতে বুক ধরে বসে পড়লেন। দম বন্ধ হয়ে মরার জো অবস্থা। ওই রাতেই দোতলার ছাদচাপা পড়ে মারা পড়লেন হাফি চাচা।

ঘুমপাড়ানো জল
ক.
সুবীর ওর বাবাকে নিয়ে আমাদের বাড়িতে উঠেছে। বছরখানেক আগেই ওদের এখানে আসবার কথা ছিল। তখন বাবা বেঁচে ছিলেন। সুবীরের বাবা হরিশঙ্কর কাকা লোকমারফত ভাঙা ভাঙা অক্ষরে পত্র লিখে পাঠিয়েছিলেন, আসবার কথা জানিয়ে। বাবা সঙ্গে সঙ্গে আনন্দে আপ্লুত হয়ে উত্তরও পাঠালেন। এরপর বাড়ির এটা ঠিক করো, ওটা ঠিক করো–এত দিন পর হরি আসছে! বাড়ির সবাইকে অস্থির করে তুলেছিলেন। সীমান্তে যারা কারবার করত তাদের রোজই একবার করে স্মরণ করিয়ে দিয়ে বলতেন–দেখবি, হরির আসতে সমস্যা হয় না যেন! তারপর বাড়ি আর পথ করতে করতে একদিন নিজেই চলে গেলেন। গতকাল সুবীর যখন হরিশঙ্কর কাকাকে নিয়ে দোরগোড়ায় দাঁড়িয়ে নিজেদের পরিচয় দিল, তখন কেবলই বাবার কথা মনে হচ্ছিল। আমার স্ত্রী তো পেছনে দাঁড়িয়ে কেঁদেই। ফেলল। হরিকাকাকে ও-ই ধরে নিয়ে বসবার ঘরে বসাল। বেশ ভারী শরীরের মানুষটা। হাঁটবার সময় বাচ্চাদের মতো দেখে দেখে পা ফেলেন। সুবীর আমার বয়সী হবে। মিরাকে হাত তুলে নমস্কার করে একটু ইতস্তত করে একটা হাত আমার দিকে এগিয়ে দিল। ঘরে ঢুকতে ঢুকতে খানিকটা ফিসফিস করে বলল, মেহেরপুরে পা দিয়েই কাকার সংবাদটা শুনলাম। বাবাকে বুঝতে দিইনি। এমনিতেই অনেক ধকল গেছে; দাদা, এখনই কিছু বলবেন না, প্লিজ। অন্যকিছু বলে ম্যানেজ করুন।
হরিকাকার দিকে তাকিয়ে বিষয়টা বুঝতে আমার অসুবিধা হলো না। সঙ্গে সঙ্গে মিরাকে আড়ালে ডেকে বললাম কাকাকে বলল, বাবা ক’দিনের জন্য মেহেরপুরের বাইরে গেছে। চলে আসবে। শরীরটা বিশেষ ভালো না, এখনই কিছু বললে বেশি আপসেট হয়ে পড়লে সমস্যা হতে পারে। হরিকাকাকে মিরার দায়িত্বে রেখে আমি আর সুবীর গেস্টরুম-সংলগ্ন বারান্দায় গিয়ে বসলাম। সুবীর লম্বা ছিপছিপে গড়নের। ক্লিন সেভড়। ফতুয়ার মতো একধরনের শার্ট আর বেগিজাতীয় ঢিলেঢালা প্যান্ট পরে আছে। হরিকাকা সাদা পাঞ্জাবি আর পায়জামা পরেছেন।
চলবে? একটা গোল্ডলিফ ধরিয়ে সুবীরকে লক্ষ করে বললাম। আমার দাড়িভর্তি মুখ আর মাথায় টুপি দেখে শুরুতেই সুবীর খানিকটা ভড়কে গিয়েছিল, ওর কথা বলবার ধরন ধরে বুঝেছিলাম। তাই মাথার টুপিটা খুলে নিজে একটা সিগারেট ধরিয়ে আর একটা সুবীরকে অফার করলাম।
ওতে আমার অভ্যেস নেই। খালি আলোটা দিন। সুবীর কলকাতার একটি সস্তা ব্র্যান্ড বের করে লাইটারের জন্য হাত বাড়াল।
আপনাদের এখানে বেশ গরম। কলকাতায় এখনও এত গরম পড়েনি, বুঝলেন। দাদা? কিছু একটা বলে সুবীরও আলাপটা সহজ করবার চেষ্টা করছিল।
হুম। আজ গরমটা বেশি। তবে ভোরের দিকে আবার খানিকটা ঠাণ্ডা পড়বে। মার্চ মাসটা এভাবেই যাবে। দু’দেশের দু’জন অপরিচিত মানুষ এভাবে আবহাওয়াবার্তা শেয়ার করার ভেতর দিয়ে সম্পর্কটা স্বাভাবিক করবার চেষ্টা করছিলাম।
খানিকটা সহজ হওয়ার মতো মনে হলে সুবীর বলল, আমরা বোধহয় আপনাদের সমস্যার ভেতর ফেলে দিলাম। বাবা আসলে এত করে..! যাচ্ছি যাচ্ছি করে কত দিন তো আটকে রাখলাম, বুঝলেন, এবার আর পারলাম না। এভাবে হুট করে আসাটা ঠিক হচ্ছে না ভেবেও চলে এলাম। কাকা নেই জানলে হয়ত…।
না, মোটেও অমনটি ভাববেন না। আমরা আপনার বাবার পত্র পাওয়ার পর থেকেই তৈরি ছিলাম। তবে বাবা দেখে যেতে পারলেন না, এই আর কি! হঠাৎ এভাবে ভিনদেশী অচেনা অতিথি পেয়ে খানিকটা বিব্রত হলেও সেটা প্রকাশ না করার যথাসাধ্য চেষ্টা করছিলাম। সেটা হয়ত সুবীর টেরও পাচ্ছিল।
আমরা বরং কোনো হোটেলে গিয়ে উঠি। আপনি সবকিছু দেখিয়ে দিন সেই যথেষ্ট। সুবীর বলল। মেয়ের পরীক্ষা চলছে, এর ভেতর এমন দুজন বাইরের মানুষ থাকলে কারও খুশি হবার কথা নয়। তাছাড়া, আমাদের বাসায় বহুদিন হিন্দুধর্মালম্বী কেউ এভাবে বেড়াতে আসেনি। তাই একটু যে সমস্যা হবে না সেটা নিশ্চিত করে বলা যাচ্ছিল না। কিন্তু বাবার কাঙ্ক্ষিত অতিথিকে এভাবে হোটেলে পাঠানোর কথা ভাববার মতো অতটা অসামাজিক আমি নই। তাছাড়া আমি চাইলেও আমার স্ত্রী যে রাজি হবে না, সে আমি তার চোখের দিকে তাকিয়েই বুঝতে পেরেছি। তাই সুবীরকে জানিয়ে দিলাম, ওসব নিয়ে আপনাকে ভাবতে হবে না।
কাকা বাবাকে দেখার জন্য অস্থির হয়ে পড়েছিলেন। মিরা খুব ভালোভাবে সামলে নিলো বিষয়টি। এতটা পথ পাড়ি দিয়ে তিনি বেশ ক্লান্ত হয়ে পড়েছিলেন। বিছানায় শরীরটা এলিয়েই ঘুমিয়ে পড়লেন। তখন সবে সন্ধ্যা নেমেছে। আমি সুবীরকেও বিশ্রাম নিতে বলে বাজারের ব্যাগ হাতে বেরুচ্ছিলাম। ও অনেকটা জোর করেই সঙ্গী হলো।
বাবার মুখে বাংলাদেশের খুব গল্প শুনেছি, বুঝলেন দাদা। ইনফ্যাক্ট, এই একটি গল্পই তিনি সারাজীবন বলে এসেছেন। ভালো লেগেছে আবার বিরক্তও কম হইনি। যখন দেশ ছেড়েছেন মাত্র বারো বছর বয়স। কতটুকুই বা স্মৃতি, ওই থেকে খামছা খামছা বছর বছর ঝালিয়ে যাওয়া কারই বা এত ভালো লাগে বলুন? ওসব কথা পরে হবে। চলুন শহরটা আপনাকে দেখাতে দেখাতে বাজারটা সেরে আসি। আমি থামিয়ে দিয়ে বলি। বাজারটা সেরে নিয়ে আমরা চায়ের দোকানে বসি। পরিচিত লোকজনদের সঙ্গে সুবীর, বাবার বন্ধুর ছেলে, কলকাতা থেকে এসেছেন, বলে পরিচয় করিয়ে দিই। কেউ ঠাট্টা করে বলে, তোর বাবা আবার কলকাতায় বন্ধু জোটাল কবে? আমরা কোনো উত্তর দেওয়ার প্রয়োজন মনে করি না। সুবীর কলকাতার জেনে আমার বন্ধু সামছুল বাম রাজনীতি করত একসময় মুখ্যমন্ত্রী মমতা বন্দ্যোপাধ্যায়ের খবরাখবর জানতে চায়, বলে মমতাদির অবস্থান নিয়ে আপনাদের ওখানে হাওয়া কেমন? তারপর আমরা না চাইলেও আমাদের আলোচনা রাজনীতির দিকে গড় মারে। সুবীর এই একতরফা আলোচনায় মন বসাতে পারে না। বিশেষ করে সকলে যখন কলকাতার রাজনীতি-সংস্কৃতি নিয়ে নানান প্রশ্ন করে তখন এদেশ সম্পর্কে সুবীর পাল্টা কোনো জিজ্ঞাসা জাহির করতে না পেরে বেশ লজ্জিত হয়। আমাকে আসতে আসতে সে নির্দ্বিধায় জানাল সে কথা বুঝলেন দাদা, এখানে না আসলে জানতেই পারতাম না, কলকাতা নিয়ে এত ভাবেন আপনারা! সত্যি বলতে আমি নিজেও অত ভাবিনি। বলতে দ্বিধা নেই, আমি আসলে বাংলাদেশ নিয়ে তেমন কিছুই জানি না। কী করে জানব বলুন, সারাদিন কোম্পানির মালপত্র বিক্রি করার ধান্দা করি। কারবারটা টেকাতে বেশ হিমশিম খেতে হচ্ছে। বোঝেন তো দাদা, আমাদেরও তো ওখানে অ্যাডজাস্ট করে চলতে হয়। ঠাকুরদা তিন ছেলে নিয়ে একেবারে খালি হাতে এদেশ থেকে পাড়ি জমান। তারপর ঠাকুরদা না পারলেন মানতে, না পারলেন ছাড়তে–এক দুর্ঘটনায় চলে গেলেন। কেউ কেউ বলে আত্মহত্যা। এরপর বাবা আর কাকারা খুড়িয়ে খুড়িয়ে কিছু একটা দাঁড় করাতে চেষ্টা চালালেন। তারপর থেকেই চলছে। কখন এত জানব বলুন?
না। ঠিক আছে। সব কিছু কি আর জানা যায়। আমি আর কথা বাড়াতে দিই না। গত আইপিএলে কলকাতার এত বাজে খেলা মোটেও ঠিক হয়নি। আমি প্রসঙ্গ বদলাতে বলি।
তা যা বলেছেন! সুবীর এবার খানিকটা চাঙা হয়। কেউ ফর্মে ছিল না, বুঝলেন দাদা। আর তাছাড়া, এসব দিয়ে না কিচ্ছু হবে না। শাহরুখ ওসব বোঝে নাকি? দাদাকে দায়িত্বটা দিলে, এমনটি হতো না।
এভাবে আমরা খেলা, খেলা থেকে বলিউড, বলিউড থেকে টালিউড, এমনকি দক্ষিণ পর্যন্ত চলে যাই।
রাতে খাবার টেবিলে কিছু একটা বলা উচিত ভেবে হয়ত মিরা সুবীরকে প্রশ্ন করে ওর প্রিয় সিরিয়াল নিয়ে দাদা, একটু পরেই ভালোবাসা.কম শুরু হবে, দেখবেন?
সুবীর এমন প্রশ্নতে শুরুতে একটু অপ্রস্তুত হয়, তারপর সামলে নিয়ে বলে, আমি ওসব দেখি না যে বৌদি।
সেকি, আপনারা দেখেন না? মিরা খানিকটা হতাশ হয়।
আমি দেখি না। আপনার বৌদি মানে আমার ওয়াইফ ভীষণ দেখে।
তাই বলুন। মিরা যেন শান্তি পায় শুনে! বৌদিকে নিয়ে আসুন না একবার। সে বলে।
কেন? একসঙ্গে সিরিয়াল দেখবে বলে। আমি বলি।
সুবীর মৃদু হাসি দিয়ে বলে, আসব নিশ্চয়ই। তার আগে আপনারা আসুন না একবার।
আপনার দাদাকে তো বলিই। তখন তো আর আপনাদের সঙ্গে এত জানাশোনা ছিল না, তাই সেইভাবে জোর দিয়ে বলতে পারিনি। অচেনা একটা দেশ, কোথায় যায়, কে কী খাইয়ে দেয়- সেই ভয়ে।

বেশ ভোরেই কাকাকে নিয়ে বের হলাম। কাকা বাড়িটা দেখবেন বলে অস্থির হয়ে পড়েছিলেন। সঙ্গে সুবীরও। বড় বাজারের কালীমন্দিরের পেছনেই ছিল বাড়িটা। বাবার মুখে শুনেছি। আমি ঠিক জানি না কোন বাড়িটা। থাকলে কাকা নিশ্চয় চিনবেন- সেই ভরসা। কাকা বেশি কথা বলছিলেন না, থেমে থেমে ভালো করে সবকিছু দেখছিলেন আর বলছিলেন- ভগবান, এত পাল্টে গেছে! মাঝে মাঝে এটা সেটা জানতে চান, যার বেশির ভাগই আমার পক্ষে ঠিকঠাক বলা সম্ভব হয় না। কাকা মুরুব্বি কাউকে পেলে থামিয়ে জিজ্ঞেস করেন, আচ্ছা খগেন কি বেঁচে আছে? হাসমতের বাড়িটা এদিকটাতে ছিল না? তোমরা কি মালেকের কথা বলতে পারো, আব্দুল মালেক? ওই যে মোটা করে! শুনেছিলাম রহমান নাকি এখানকার কি একটা ইলেকশনে জিতেছে? ও কি থাকে মেহেরপুর? কোনো কোনো প্রশ্নের উত্তর আংশিক পান, কোনোটার উত্তর পান না। আমরা এগুতে থাকি। তবে একজনের উত্তর আমার ভালো করেই জানা ছিল। কাকা যখন হারাধন কাকার কথা জিজ্ঞেস করেছিল তখন আমার বুকের ভেতর চড়াৎ করে উঠেছিল। আমি চুপ করে ছিলাম। কাকা বললেন, এই হারাধন আমি আর তোর বাবা ছিলাম জানের জিগার। আমি আর তোর বাবা যখন যে যার বাড়ি যেতাম তার মা-ই তখন আমাদের মা বনে যেত। কিন্তু হারাধন নিচু জাতের ছিল বলে, আমাদের বাড়িতে তার আগমন অতটা সুখকর ছিল না। তবে তোর বাড়িতে কোনো সমস্যা হতো না। তখন সবাই যখন এপার-ওপার করছিল। তখন হারাধনকেও নিয়ে যেতে চেয়েছিলাম, তোর দাদি যেতে দেয়নি। বলল, ওরা সবাই গুষ্টি ধরে যাচ্ছে, তোর তো আর আগেপিছে তেমন কেউ নেই, তুই আমার কাছেই থেকে যা। হারাধন আর যেতে পারল না।
আমার খুব হারাধন কাকার কথা মনে পড়ছিল। কেমন মিষ্টি একটা মানুষ ছিল। কাজও ছিল মিষ্টির কারিগর। কাকা যত দিন ছিল, আমাদের মিষ্টি কিনে খেতে হয়নি। আমরা দু’ভাই সেই ছোটবেলা থেকেই স্কুলে যাবার কিংবা ফিরবার পথে হারাধন কাকার দোকান থেকে রসগোল্লা বা পানতোয়া হাতে করে চাটতে চাটতে স্কুল যেতাম কিংবা বাড়ি ফিরতাম। সাথে যে থাকতো তার ভাগ্যেও একটা জুটতো বলে আমাদের স্কুলসঙ্গীর কমতি হতো না।
মা প্রায়ই রাগ করতেন এ নিয়ে। বাবাকে বলতেন, হারু দাদার ব্যবসা তোমার ছেলেরাই ডোবাবে, দেখো!
দোষ কেবল আমার ছেলেদেরই, হারু যে সাধে, ওর দোষ কিছু নেই? আমি তো ভাবছি, ছেলেদের কারো ডায়াবেটিস হলে হারুকে দেখে নেব। এই বলে বাবা হো হো করে হাসতেন। হারু কাকার সামনে আলাপটা ঘটলে তিনিও পাল্লা দিয়ে হাসতেন।
কলেজে পা দিয়েই মফেদুল, আমার ছোটভাই, ছাত্রশিবিরে নাম লেখাল। বাবা সদ্য হজ ফেরত, তাই বাবাকে তার অবস্থান বোঝাতে অসুবিধা হলো না। তখন ভোটের মৌসুম। যেই ওরা হেরে গেল, ওই রাতে হারুকাকাসহ হিন্দুপাড়ায় আরো ক’ঘর বাড়ি পুড়ল। জীবন্ত দগ্ধ হল কয়েকজন, তার ভেতর হারুকাকাও ছিল। মফেদুল এই ঘটনার সঙ্গে জড়িত ছিল না বললেও বাবা মানতে পারেননি। ওকে সঙ্গে সঙ্গে আলাদা করে দিলেন। ওই ঘটনার পর মৃত্যুর আগ পর্যন্ত বাবার সামনে মিষ্টি আনা যায়নি। মিষ্টি দেখলেই ছটফট করতেন। না পারতেন কাঁদতে, না পারতেন বোঝাতে। মালোপাড়ার ঐদিকটাতেও আর কখনো যাননি। এসব কথা হরিকাকাকে বলা আমার পক্ষে সম্ভব ছিল না। তিনি এমনিতেই চলতে-ফিরতে যথেষ্ট আহত হচ্ছিলেন, তা তার চেহারা দেখে বোঝা যাচ্ছিল।
সুবীর আর আমি পালা করে কাকাকে ধরে নিয়ে হাঁটতে থাকি। তবে কাকা সুবীরের চেয়ে আমার সঙ্গে থাকতেই বেশি স্বাচ্ছন্দ্য বোধ করেন। সুবীর তো একবার ঠাট্টা করে বলেই ফেলল– দেখছেন দাদা, দেশে পা দিয়েই বাবা কেমন পর করে দিয়েছে আমাকে। আমি আর কাকা দুজনেই হাসলাম। কালীমন্দিরের সামনে এসে কাকা থ মেরে খানিকক্ষণ দাঁড়িয়ে রইলেন। স্মৃতি আর সময় মেলাতে চেষ্টা করছিলেন বোধহয়। কাকা একপা একপা করে মন্দিরের ভেতর প্রবেশ করেন। মনে হয় যেন চোখ বাঁধা অবস্থায় পা গুণে গুণে ভেতরে প্রবেশ করছেন। আমি আর সুবীর বাইরে এক চায়ের দোকানে বসি।
আজ খুব শান্তি লাগছে, দাদা। সুবীর বলে। বাবা প্রায় দশ বছর ধরে বাংলাদেশে আসার জন্য গোঁ ধরে বসেছিল। আমাদেরও সময় হচ্ছিল না, একবার হলো তো বাবার ওপেন হার্ট সার্জারি করা লাগল। আগে একবার হার্ট-অ্যাটাক। কিছুতেই হচ্ছিল না। এবারও হতো না। বাবার শরীরের যা অবস্থা, দাদারা মানতেই চাননি। কিন্তু, হঠাৎ করে আমারও কি যেন হয়ে গেল। ভাবলাম, আসিই না। একবার ঘুরে। শুধু আপনার বৌদিকে জানিয়ে কাগজপত্র করে বাবাকে নিয়ে বেরিয়ে পড়লাম। কাগজপত্র করার বিষয়টি বাবা তো কিছুতেই মানতে পারছিলেন না। কী করে আর মানে বলুন, আমাদের এখানকার ঘরবাড়ি তো আর কারও নামে লিখে দিয়ে যাননি। আসবার সময় বহুবার মনে হয়েছে, কাজটা বোধহয় ঠিক হলো না। ভিনদেশে একটা কিছু হয়ে গেলে সামলাব কী করে। এখন মনে হচ্ছে, আরও আগেই আসা উচিত ছিল। সুবীর বলে চলে। আমি ওর মুখের দিকে তাকিয়ে ভাবি, একদিন এভাবে বসেই হয়ত হরিকাকা আর বাবা গল্প করতো। অন্য গল্প। আমি সেই গল্পগুলো সাজানোর চেষ্টা করি। সুবীর বলে চলে–আচ্ছা দাদা, হিন্দু আর কত ঘর আছে এখানে?
আছে। একেবারে কম না।
সমস্যা হয় না? মানে, শুনি যে মাঝেমধ্যেই ঘরবাড়ি সব পুড়িয়ে দেওয়া হয়। ওসব শুনে মনে হয়, ঠাকুরদা ঠিকই করেছিলেন। আজ হোক কাল হোক তো আসতেই হতো। না হলে যেতামই বা কোথায়।
সমস্যা কিছু হয় না, তা না। তবে এখানে তো তেমন কিছু দেখি না। দিব্যি তো যাচ্ছে। আমি একটু আনমনা হয়ে বলি।
আমাদের দেশে আসেন না একদিন। কত বাংলাদেশী তো যায়। বাবার পরিচিত অনেকেই গেছে আমাদের ওখানে। শুধু আপনারাই গেলেন না।
হ্যাঁ। যাব ক্ষণ। আমরা আর আলাপ না বাড়িয়ে মন্দিরে গিয়ে কাকাকে নিয়ে আসি। কাকার চোখে জল। জল খানিকটা সুবীরের চোখেও। সুবীর লজ্জা পায় আমার চোখে চোখ পড়াতে। আমরা মন্দিরের পেছন দিকে পা বাড়াই। কাকার পা আর কিছুতেই চলে না। এতটা পথ যার জন্য আসলেন তার দেখা না পেলেই যেন বেঁচে যান তিনি। আমি আর সুবীর অনেকটা শূন্য করে উঠিয়ে নিয়ে গেলাম। মন্দিরের পেছনে দুটি ঘর মাজাঅবধি ভেঙে পড়ে আছে। পাড়ার বখাটেরা মাঝে মাঝে ভেতরে গিয়ে ওপার থেকে চোরাপথে আসা ফেনসিডিলের বোতল নিয়ে বসে। তাস ঠোকে। বিড়ি ফোঁকে। এর বাইরে কেউ এখানে আসে না। কাকা আসবার কথা শুনে বাবা খোঁজ নিয়ে জানতে পেরেছিলেন, গুঁড়িয়ে ফেলে একটা মাদ্রাসা তৈরির পাঁয়তারা চলছিল অনেক দিন থেকেই। পাশে মন্দির বলে শেষ পর্যন্ত আটকে গেছে। তারপর কী সিদ্ধান্ত হয়েছে জানি না। জানার কোনো দরকার পড়েনি। কাকারা তো আর থাকতে আসেননি। এক কোণায় ভাঙা ইটের ফাঁক গলিয়ে একগুচ্ছ তুলসীর পাতা গজিয়ে উঠেছে। কেমন গরিব গরিব চেহারা পাতাগুলোর! কাকা তুলসীগাছটার পাতায় হাত বুলাতে বুলাতে বলেন, এ ঘরটায় মা থাকত। এটা ছিল পুজোর ঘর। বাড়িতে মেলা মানুষ, তাই রাতে মা এখানেই থাকত। আমি মাঝে মাঝে ঢুকতাম মার আঁচল থেকে টাকা হাতাতে। পুজো একটা ছুঁতো ছিল। মা বলতেন, ভগবানের সামনে ওসব না করে আমাকে বললেই পারিস। আমি কি না করি কখনও? সত্যিই তো, মা কখনো না করেনি। তারপরও এই অভ্যেসটা কেন যে হয়েছিল! কাকা এমন করে বলছিল কথাগুলো যেন আমরা বাদেও অন্য কেউ ছিল ওখানে।
ওদিকটায় আরো দুটো ঘর ছিল, ওই নতুন ঘর উঠেছে ঐখানে। আমি থাকতাম ঐ ঘর দুটোর একটিতে। তোর বাবা আর আমি লুকিয়ে লুকিয়ে তামাক খেতাম। আমাকে উদ্দেশ্য করে কথাগুলো বলে কাকা জোর করে হাসবার চেষ্টা করেন।
সুবীর আমাকে আড়াল করে এক টুকরো ইট পকেটে তোলে। আমি দেখেও না দেখার ভান করি। কাকা হাঁটতে হাঁটতে মাটিতেই হাঁটু গেড়ে বসেন। একটা ইটকে আসন বানিয়ে বসে পড়ে সুবীরও। আমি অসহায়ের মতো ওদের দিকে তাকিয়ে থাকি। ওদের পাল্টা তাকানো দেখে মনে হয়, এসবের জন্য আমিই দায়ী। অপরাধবোধে আমার মাথাটা নিচু হয়ে আসে। মাথার টুপিটা খুলে বুকপকেটে রাখি। কাকারা বসে থাকতে থাকতেই আমি মন্দিরের প্রায় লাগালাগি এক মসজিদ থেকে জুম্মার নামাজটা সেরে আসি। এই মন্দির এবং মসজিদ দুটোই আমার আর সুবীরের দাদারা একজোট হয়ে তৈরি করেছিল। আরো দূরে আলাদা করে দুটো নির্মাণ করা যেত, কিন্তু বাবার মুখে শুনেছি, এই জায়গাটা ছিল আড্ডার কেন্দ্র। তাই আড্ডার মাঝে নামাজ-পুজোয় যেতে যাতে সময় নষ্ট না হয় এই ভেবে পাশাপাশি তৈরি করা। গত দশ বছরে এ দুটো আলাদা করার অনেক পাঁয়তারা করা হয়েছে, শহরটা এখন যেহেতু মুসলমান অধ্যুষিত তাই মন্দিরটা সরানোর পেছনেই ভোট বেশি। আবার এই পাড়াটায় হিন্দু বেশি বলে জোর ওদের পক্ষেও কম নেই। তাই একধরনের হাঙ্গামার ভেতর দিয়েই সময় চলে যাচ্ছে। হরিকাকার এতসব জানবার কথা নয়। জানার দরকারও নেই। বাবা থাকলে এসবের কিছুই বলতেন না। আমিও যতটা সম্ভব সময়ের বাস্তবতা থেকে তাকে দূরে রাখার চেষ্টা করি। যে স্বপ্ন নিয়ে তিনি এসেছেন সেই স্বপ্নটা ভেঙে যাক, এটা সুবীরও যেমন চাচ্ছিল না, আমিও তেমন চাচ্ছিলাম না। আমরা অনেকটা মরা বাড়ি থেকে ফিরবার মতো বিপ্নভাবে বাড়ি ফিরলাম। কাকা অল্পতেই হাঁপিয়ে উঠছিলেন। তাঁর জন্যে বিশ্রামের ব্যবস্থা করে আমি সুবীর আর মিলা ড্রয়িংরুমে টেলিভিশন ছেড়ে বসলাম।
কাকারা সেদিন না গেলে সুবীরদা আর তুমি প্রায় বন্ধুর মতোই হতে; না? প্রশ্ন করে মিরা। তোমরা আজ আর আলাদা দেশের মানুষ হতে না।
মিরার কথায় আমি আর সুবীর কেউ স্বাভাবিক হতে পারি না। দুজনেই এক অজানা কারণে অস্বস্তিতে পড়ে যাই। বৌদি, আপনার মেয়েটি কিন্তু লক্ষ্মী হয়েছে। সুবীর প্রসঙ্গ পাল্টাতে বলে। এসে থেকেই দেখছি পড়ার টেবিলে। আর আমার মেয়ে তো বলিউডের বাইরে কিছু বোঝে না। পড়তে বললেই শরীরে জ্বর উঠে আসে।
আমার মেয়েও কম না। পরীক্ষা আর আপনারা আছেন তাই টিভির রুমে আসছে না, নইলে তো সারা দিন হিন্দি চ্যানেলগুলো ছেড়ে বসে থাকে। সালমান আর জন ছাড়া কিছু বোঝে না! এইটুকু মেয়ে, বোঝেন?
সুবীর আর মিরা দুজনেই হাসে। আমিও হাসবার চেষ্টা করি।
কাকা উঠেই নদীতে যাওয়ার বায়না তোলেন। শিশুর মতো বলেন, চল না রে, একটু নদীর দিকটা ঘুরে আসি। তোর বাবার সঙ্গে কত গেছি মাছ ধরতে, গোসল করতে। আবার অকারণেই কম গেছি নাকি!
নদী কি আর সেই নদী আছে। ওদিক থেকে পানি আটকে রেখে এদিকের সব নদী মেরে ফেলা হচ্ছে। সুবীরকে যেতে যেতে বললাম সেসব কথা। সুবীর বলল, পানির সমস্যা ওখানেও নাকি আছে। গঙ্গা শুকিয়ে যাচ্ছে। আমি আর কথা বাড়াই না। অটো নিয়ে সোজা ব্রিজের ওপর চলে গেলাম। নিচে সেচ দিয়ে ধান চাষ করছে কেউ কেউ। কোথাও কোথাও পানি কাদা হয়ে জমে আছে। কাকাকে অটো থেকে নামিয়ে আমি আর সুবীর ধরে নদীর ঢালে নামালাম। কাকা যেন নিজের চোখকে বিশ্বাস করতে পারছিলেন না।
তুমি কি এই নদীটার কথাই বলতে, বাবা? সুবীর কাকাকে প্রশ্ন করে।
আগে পানি ভালোই ছিল। আমি নিজেও ছোটবেলায় সাঁতার কেটেছি। হালে একেবারে গেছে। কাকা কোনো উত্তর করে না দেখে আমি বলি। পানি নিয়ে মমতার সঙ্গে কত বসল সরকার, কিছুতেই কিছু হল না। এভাবেই দেশের নদীগুলো সব শেষ হয়ে গেল।
দাদা, যদি এমন হয়েই থাকে, কাজটা নিশ্চয় মমতা ভালো করেননি। সুবীরের কথায় বুঝতে পারি, কথা বাড়িয়ে লাভ নেই। ও এসব সাত-পাঁচে থাকে না। নির্ভেজাল কাজের মানুষ।
খানিক চোখ বুলিয়েই কাকা বললেন, চল। দমটা কেমন আঁটকে আসছে। কাকার এভাবে হঠাৎ মুড অফ হয়ে যাওয়া দেখে আমরা দুজনেই অবাক হলাম। কাকা আসতে আসতে বিড়বিড় করে বললেন, শেষ পর্যন্ত নদীটাও! তোর বাবা আমাকে ঠকিয়েছে। সব কিছু নিয়ে ভেগে গেছে। আমার আর সুবীরের বুঝতে বাকি রইল না কিছুই। ঝড় আসার আগমুহূর্তের প্রকৃতির মতো দম মেরে বসে রইলেন কাকা। কাল যত ভোরে সম্ভব রওনা দিতে পারলে ভালো হয়। সুবীর বলল।
সুবীর ওর বাবাকে নিয়ে আমাদের বাড়িতে উঠেছে। বছরখানেক আগেই ওদের এখানে আসবার কথা ছিল। তখন বাবা বেঁচে ছিলেন। সুবীরের বাবা হরিশঙ্কর কাকা লোকমারফত ভাঙা ভাঙা অক্ষরে পত্র লিখে পাঠিয়েছিলেন, আসবার কথা জানিয়ে। বাবা সঙ্গে সঙ্গে আনন্দে আপ্লুত হয়ে উত্তরও পাঠালেন। এরপর বাড়ির এটা ঠিক করো, ওটা ঠিক করো–এত দিন পর হরি আসছে! বাড়ির সবাইকে অস্থির করে তুলেছিলেন। সীমান্তে যারা কারবার করত তাদের রোজই একবার করে স্মরণ করিয়ে দিয়ে বলতেন–দেখবি, হরির আসতে সমস্যা হয় না যেন! তারপর বাড়ি আর পথ করতে করতে একদিন নিজেই চলে গেলেন। গতকাল সুবীর যখন হরিশঙ্কর কাকাকে নিয়ে দোরগোড়ায় দাঁড়িয়ে নিজেদের পরিচয় দিল, তখন কেবলই বাবার কথা মনে হচ্ছিল। আমার স্ত্রী তো পেছনে দাঁড়িয়ে কেঁদেই। ফেলল। হরিকাকাকে ও-ই ধরে নিয়ে বসবার ঘরে বসাল। বেশ ভারী শরীরের মানুষটা। হাঁটবার সময় বাচ্চাদের মতো দেখে দেখে পা ফেলেন। সুবীর আমার বয়সী হবে। মিরাকে হাত তুলে নমস্কার করে একটু ইতস্তত করে একটা হাত আমার দিকে এগিয়ে দিল। ঘরে ঢুকতে ঢুকতে খানিকটা ফিসফিস করে বলল, মেহেরপুরে পা দিয়েই কাকার সংবাদটা শুনলাম। বাবাকে বুঝতে দিইনি। এমনিতেই অনেক ধকল গেছে; দাদা, এখনই কিছু বলবেন না, প্লিজ। অন্যকিছু বলে ম্যানেজ করুন।
হরিকাকার দিকে তাকিয়ে বিষয়টা বুঝতে আমার অসুবিধা হলো না। সঙ্গে সঙ্গে মিরাকে আড়ালে ডেকে বললাম কাকাকে বলল, বাবা ক’দিনের জন্য মেহেরপুরের বাইরে গেছে। চলে আসবে। শরীরটা বিশেষ ভালো না, এখনই কিছু বললে বেশি আপসেট হয়ে পড়লে সমস্যা হতে পারে। হরিকাকাকে মিরার দায়িত্বে রেখে আমি আর সুবীর গেস্টরুম-সংলগ্ন বারান্দায় গিয়ে বসলাম। সুবীর লম্বা ছিপছিপে গড়নের। ক্লিন সেভড়। ফতুয়ার মতো একধরনের শার্ট আর বেগিজাতীয় ঢিলেঢালা প্যান্ট পরে আছে। হরিকাকা সাদা পাঞ্জাবি আর পায়জামা পরেছেন।
চলবে? একটা গোল্ডলিফ ধরিয়ে সুবীরকে লক্ষ করে বললাম। আমার দাড়িভর্তি মুখ আর মাথায় টুপি দেখে শুরুতেই সুবীর খানিকটা ভড়কে গিয়েছিল, ওর কথা বলবার ধরন ধরে বুঝেছিলাম। তাই মাথার টুপিটা খুলে নিজে একটা সিগারেট ধরিয়ে আর একটা সুবীরকে অফার করলাম।
ওতে আমার অভ্যেস নেই। খালি আলোটা দিন। সুবীর কলকাতার একটি সস্তা ব্র্যান্ড বের করে লাইটারের জন্য হাত বাড়াল।
আপনাদের এখানে বেশ গরম। কলকাতায় এখনও এত গরম পড়েনি, বুঝলেন। দাদা? কিছু একটা বলে সুবীরও আলাপটা সহজ করবার চেষ্টা করছিল।
হুম। আজ গরমটা বেশি। তবে ভোরের দিকে আবার খানিকটা ঠাণ্ডা পড়বে। মার্চ মাসটা এভাবেই যাবে। দু’দেশের দু’জন অপরিচিত মানুষ এভাবে আবহাওয়াবার্তা শেয়ার করার ভেতর দিয়ে সম্পর্কটা স্বাভাবিক করবার চেষ্টা করছিলাম।
খানিকটা সহজ হওয়ার মতো মনে হলে সুবীর বলল, আমরা বোধহয় আপনাদের সমস্যার ভেতর ফেলে দিলাম। বাবা আসলে এত করে..! যাচ্ছি যাচ্ছি করে কত দিন তো আটকে রাখলাম, বুঝলেন, এবার আর পারলাম না। এভাবে হুট করে আসাটা ঠিক হচ্ছে না ভেবেও চলে এলাম। কাকা নেই জানলে হয়ত…।
না, মোটেও অমনটি ভাববেন না। আমরা আপনার বাবার পত্র পাওয়ার পর থেকেই তৈরি ছিলাম। তবে বাবা দেখে যেতে পারলেন না, এই আর কি! হঠাৎ এভাবে ভিনদেশী অচেনা অতিথি পেয়ে খানিকটা বিব্রত হলেও সেটা প্রকাশ না করার যথাসাধ্য চেষ্টা করছিলাম। সেটা হয়ত সুবীর টেরও পাচ্ছিল।
আমরা বরং কোনো হোটেলে গিয়ে উঠি। আপনি সবকিছু দেখিয়ে দিন সেই যথেষ্ট। সুবীর বলল। মেয়ের পরীক্ষা চলছে, এর ভেতর এমন দুজন বাইরের মানুষ থাকলে কারও খুশি হবার কথা নয়। তাছাড়া, আমাদের বাসায় বহুদিন হিন্দুধর্মালম্বী কেউ এভাবে বেড়াতে আসেনি। তাই একটু যে সমস্যা হবে না সেটা নিশ্চিত করে বলা যাচ্ছিল না। কিন্তু বাবার কাঙ্ক্ষিত অতিথিকে এভাবে হোটেলে পাঠানোর কথা ভাববার মতো অতটা অসামাজিক আমি নই। তাছাড়া আমি চাইলেও আমার স্ত্রী যে রাজি হবে না, সে আমি তার চোখের দিকে তাকিয়েই বুঝতে পেরেছি। তাই সুবীরকে জানিয়ে দিলাম, ওসব নিয়ে আপনাকে ভাবতে হবে না।
কাকা বাবাকে দেখার জন্য অস্থির হয়ে পড়েছিলেন। মিরা খুব ভালোভাবে সামলে নিলো বিষয়টি। এতটা পথ পাড়ি দিয়ে তিনি বেশ ক্লান্ত হয়ে পড়েছিলেন। বিছানায় শরীরটা এলিয়েই ঘুমিয়ে পড়লেন। তখন সবে সন্ধ্যা নেমেছে। আমি সুবীরকেও বিশ্রাম নিতে বলে বাজারের ব্যাগ হাতে বেরুচ্ছিলাম। ও অনেকটা জোর করেই সঙ্গী হলো।
বাবার মুখে বাংলাদেশের খুব গল্প শুনেছি, বুঝলেন দাদা। ইনফ্যাক্ট, এই একটি গল্পই তিনি সারাজীবন বলে এসেছেন। ভালো লেগেছে আবার বিরক্তও কম হইনি। যখন দেশ ছেড়েছেন মাত্র বারো বছর বয়স। কতটুকুই বা স্মৃতি, ওই থেকে খামছা খামছা বছর বছর ঝালিয়ে যাওয়া কারই বা এত ভালো লাগে বলুন? ওসব কথা পরে হবে। চলুন শহরটা আপনাকে দেখাতে দেখাতে বাজারটা সেরে আসি। আমি থামিয়ে দিয়ে বলি। বাজারটা সেরে নিয়ে আমরা চায়ের দোকানে বসি। পরিচিত লোকজনদের সঙ্গে সুবীর, বাবার বন্ধুর ছেলে, কলকাতা থেকে এসেছেন, বলে পরিচয় করিয়ে দিই। কেউ ঠাট্টা করে বলে, তোর বাবা আবার কলকাতায় বন্ধু জোটাল কবে? আমরা কোনো উত্তর দেওয়ার প্রয়োজন মনে করি না। সুবীর কলকাতার জেনে আমার বন্ধু সামছুল বাম রাজনীতি করত একসময় মুখ্যমন্ত্রী মমতা বন্দ্যোপাধ্যায়ের খবরাখবর জানতে চায়, বলে মমতাদির অবস্থান নিয়ে আপনাদের ওখানে হাওয়া কেমন? তারপর আমরা না চাইলেও আমাদের আলোচনা রাজনীতির দিকে গড় মারে। সুবীর এই একতরফা আলোচনায় মন বসাতে পারে না। বিশেষ করে সকলে যখন কলকাতার রাজনীতি-সংস্কৃতি নিয়ে নানান প্রশ্ন করে তখন এদেশ সম্পর্কে সুবীর পাল্টা কোনো জিজ্ঞাসা জাহির করতে না পেরে বেশ লজ্জিত হয়। আমাকে আসতে আসতে সে নির্দ্বিধায় জানাল সে কথা বুঝলেন দাদা, এখানে না আসলে জানতেই পারতাম না, কলকাতা নিয়ে এত ভাবেন আপনারা! সত্যি বলতে আমি নিজেও অত ভাবিনি। বলতে দ্বিধা নেই, আমি আসলে বাংলাদেশ নিয়ে তেমন কিছুই জানি না। কী করে জানব বলুন, সারাদিন কোম্পানির মালপত্র বিক্রি করার ধান্দা করি। কারবারটা টেকাতে বেশ হিমশিম খেতে হচ্ছে। বোঝেন তো দাদা, আমাদেরও তো ওখানে অ্যাডজাস্ট করে চলতে হয়। ঠাকুরদা তিন ছেলে নিয়ে একেবারে খালি হাতে এদেশ থেকে পাড়ি জমান। তারপর ঠাকুরদা না পারলেন মানতে, না পারলেন ছাড়তে–এক দুর্ঘটনায় চলে গেলেন। কেউ কেউ বলে আত্মহত্যা। এরপর বাবা আর কাকারা খুড়িয়ে খুড়িয়ে কিছু একটা দাঁড় করাতে চেষ্টা চালালেন। তারপর থেকেই চলছে। কখন এত জানব বলুন?
না। ঠিক আছে। সব কিছু কি আর জানা যায়। আমি আর কথা বাড়াতে দিই না। গত আইপিএলে কলকাতার এত বাজে খেলা মোটেও ঠিক হয়নি। আমি প্রসঙ্গ বদলাতে বলি।
তা যা বলেছেন! সুবীর এবার খানিকটা চাঙা হয়। কেউ ফর্মে ছিল না, বুঝলেন দাদা। আর তাছাড়া, এসব দিয়ে না কিচ্ছু হবে না। শাহরুখ ওসব বোঝে নাকি? দাদাকে দায়িত্বটা দিলে, এমনটি হতো না।
এভাবে আমরা খেলা, খেলা থেকে বলিউড, বলিউড থেকে টালিউড, এমনকি দক্ষিণ পর্যন্ত চলে যাই।
রাতে খাবার টেবিলে কিছু একটা বলা উচিত ভেবে হয়ত মিরা সুবীরকে প্রশ্ন করে ওর প্রিয় সিরিয়াল নিয়ে দাদা, একটু পরেই ভালোবাসা.কম শুরু হবে, দেখবেন?
সুবীর এমন প্রশ্নতে শুরুতে একটু অপ্রস্তুত হয়, তারপর সামলে নিয়ে বলে, আমি ওসব দেখি না যে বৌদি।
সেকি, আপনারা দেখেন না? মিরা খানিকটা হতাশ হয়।
আমি দেখি না। আপনার বৌদি মানে আমার ওয়াইফ ভীষণ দেখে।
তাই বলুন। মিরা যেন শান্তি পায় শুনে! বৌদিকে নিয়ে আসুন না একবার। সে বলে।
কেন? একসঙ্গে সিরিয়াল দেখবে বলে। আমি বলি।
সুবীর মৃদু হাসি দিয়ে বলে, আসব নিশ্চয়ই। তার আগে আপনারা আসুন না একবার।
আপনার দাদাকে তো বলিই। তখন তো আর আপনাদের সঙ্গে এত জানাশোনা ছিল না, তাই সেইভাবে জোর দিয়ে বলতে পারিনি। অচেনা একটা দেশ, কোথায় যায়, কে কী খাইয়ে দেয়- সেই ভয়ে।
বেশ ভোরেই কাকাকে নিয়ে বের হলাম। কাকা বাড়িটা দেখবেন বলে অস্থির হয়ে পড়েছিলেন। সঙ্গে সুবীরও। বড় বাজারের কালীমন্দিরের পেছনেই ছিল বাড়িটা। বাবার মুখে শুনেছি। আমি ঠিক জানি না কোন বাড়িটা। থাকলে কাকা নিশ্চয় চিনবেন- সেই ভরসা। কাকা বেশি কথা বলছিলেন না, থেমে থেমে ভালো করে সবকিছু দেখছিলেন আর বলছিলেন- ভগবান, এত পাল্টে গেছে! মাঝে মাঝে এটা সেটা জানতে চান, যার বেশির ভাগই আমার পক্ষে ঠিকঠাক বলা সম্ভব হয় না। কাকা মুরুব্বি কাউকে পেলে থামিয়ে জিজ্ঞেস করেন, আচ্ছা খগেন কি বেঁচে আছে? হাসমতের বাড়িটা এদিকটাতে ছিল না? তোমরা কি মালেকের কথা বলতে পারো, আব্দুল মালেক? ওই যে মোটা করে! শুনেছিলাম রহমান নাকি এখানকার কি একটা ইলেকশনে জিতেছে? ও কি থাকে মেহেরপুর? কোনো কোনো প্রশ্নের উত্তর আংশিক পান, কোনোটার উত্তর পান না। আমরা এগুতে থাকি। তবে একজনের উত্তর আমার ভালো করেই জানা ছিল। কাকা যখন হারাধন কাকার কথা জিজ্ঞেস করেছিল তখন আমার বুকের ভেতর চড়াৎ করে উঠেছিল। আমি চুপ করে ছিলাম। কাকা বললেন, এই হারাধন আমি আর তোর বাবা ছিলাম জানের জিগার। আমি আর তোর বাবা যখন যে যার বাড়ি যেতাম তার মা-ই তখন আমাদের মা বনে যেত। কিন্তু হারাধন নিচু জাতের ছিল বলে, আমাদের বাড়িতে তার আগমন অতটা সুখকর ছিল না। তবে তোর বাড়িতে কোনো সমস্যা হতো না। তখন সবাই যখন এপার-ওপার করছিল। তখন হারাধনকেও নিয়ে যেতে চেয়েছিলাম, তোর দাদি যেতে দেয়নি। বলল, ওরা সবাই গুষ্টি ধরে যাচ্ছে, তোর তো আর আগেপিছে তেমন কেউ নেই, তুই আমার কাছেই থেকে যা। হারাধন আর যেতে পারল না।
আমার খুব হারাধন কাকার কথা মনে পড়ছিল। কেমন মিষ্টি একটা মানুষ ছিল। কাজও ছিল মিষ্টির কারিগর। কাকা যত দিন ছিল, আমাদের মিষ্টি কিনে খেতে হয়নি। আমরা দু’ভাই সেই ছোটবেলা থেকেই স্কুলে যাবার কিংবা ফিরবার পথে হারাধন কাকার দোকান থেকে রসগোল্লা বা পানতোয়া হাতে করে চাটতে চাটতে স্কুল যেতাম কিংবা বাড়ি ফিরতাম। সাথে যে থাকতো তার ভাগ্যেও একটা জুটতো বলে আমাদের স্কুলসঙ্গীর কমতি হতো না।
মা প্রায়ই রাগ করতেন এ নিয়ে। বাবাকে বলতেন, হারু দাদার ব্যবসা তোমার ছেলেরাই ডোবাবে, দেখো!
দোষ কেবল আমার ছেলেদেরই, হারু যে সাধে, ওর দোষ কিছু নেই? আমি তো ভাবছি, ছেলেদের কারো ডায়াবেটিস হলে হারুকে দেখে নেব। এই বলে বাবা হো হো করে হাসতেন। হারু কাকার সামনে আলাপটা ঘটলে তিনিও পাল্লা দিয়ে হাসতেন।
কলেজে পা দিয়েই মফেদুল, আমার ছোটভাই, ছাত্রশিবিরে নাম লেখাল। বাবা সদ্য হজ ফেরত, তাই বাবাকে তার অবস্থান বোঝাতে অসুবিধা হলো না। তখন ভোটের মৌসুম। যেই ওরা হেরে গেল, ওই রাতে হারুকাকাসহ হিন্দুপাড়ায় আরো ক’ঘর বাড়ি পুড়ল। জীবন্ত দগ্ধ হল কয়েকজন, তার ভেতর হারুকাকাও ছিল। মফেদুল এই ঘটনার সঙ্গে জড়িত ছিল না বললেও বাবা মানতে পারেননি। ওকে সঙ্গে সঙ্গে আলাদা করে দিলেন। ওই ঘটনার পর মৃত্যুর আগ পর্যন্ত বাবার সামনে মিষ্টি আনা যায়নি। মিষ্টি দেখলেই ছটফট করতেন। না পারতেন কাঁদতে, না পারতেন বোঝাতে। মালোপাড়ার ঐদিকটাতেও আর কখনো যাননি। এসব কথা হরিকাকাকে বলা আমার পক্ষে সম্ভব ছিল না। তিনি এমনিতেই চলতে-ফিরতে যথেষ্ট আহত হচ্ছিলেন, তা তার চেহারা দেখে বোঝা যাচ্ছিল।
সুবীর আর আমি পালা করে কাকাকে ধরে নিয়ে হাঁটতে থাকি। তবে কাকা সুবীরের চেয়ে আমার সঙ্গে থাকতেই বেশি স্বাচ্ছন্দ্য বোধ করেন। সুবীর তো একবার ঠাট্টা করে বলেই ফেলল– দেখছেন দাদা, দেশে পা দিয়েই বাবা কেমন পর করে দিয়েছে আমাকে। আমি আর কাকা দুজনেই হাসলাম। কালীমন্দিরের সামনে এসে কাকা থ মেরে খানিকক্ষণ দাঁড়িয়ে রইলেন। স্মৃতি আর সময় মেলাতে চেষ্টা করছিলেন বোধহয়। কাকা একপা একপা করে মন্দিরের ভেতর প্রবেশ করেন। মনে হয় যেন চোখ বাঁধা অবস্থায় পা গুণে গুণে ভেতরে প্রবেশ করছেন। আমি আর সুবীর বাইরে এক চায়ের দোকানে বসি।
আজ খুব শান্তি লাগছে, দাদা। সুবীর বলে। বাবা প্রায় দশ বছর ধরে বাংলাদেশে আসার জন্য গোঁ ধরে বসেছিল। আমাদেরও সময় হচ্ছিল না, একবার হলো তো বাবার ওপেন হার্ট সার্জারি করা লাগল। আগে একবার হার্ট-অ্যাটাক। কিছুতেই হচ্ছিল না। এবারও হতো না। বাবার শরীরের যা অবস্থা, দাদারা মানতেই চাননি। কিন্তু, হঠাৎ করে আমারও কি যেন হয়ে গেল। ভাবলাম, আসিই না। একবার ঘুরে। শুধু আপনার বৌদিকে জানিয়ে কাগজপত্র করে বাবাকে নিয়ে বেরিয়ে পড়লাম। কাগজপত্র করার বিষয়টি বাবা তো কিছুতেই মানতে পারছিলেন না। কী করে আর মানে বলুন, আমাদের এখানকার ঘরবাড়ি তো আর কারও নামে লিখে দিয়ে যাননি। আসবার সময় বহুবার মনে হয়েছে, কাজটা বোধহয় ঠিক হলো না। ভিনদেশে একটা কিছু হয়ে গেলে সামলাব কী করে। এখন মনে হচ্ছে, আরও আগেই আসা উচিত ছিল। সুবীর বলে চলে। আমি ওর মুখের দিকে তাকিয়ে ভাবি, একদিন এভাবে বসেই হয়ত হরিকাকা আর বাবা গল্প করতো। অন্য গল্প। আমি সেই গল্পগুলো সাজানোর চেষ্টা করি। সুবীর বলে চলে–আচ্ছা দাদা, হিন্দু আর কত ঘর আছে এখানে?
আছে। একেবারে কম না।
সমস্যা হয় না? মানে, শুনি যে মাঝেমধ্যেই ঘরবাড়ি সব পুড়িয়ে দেওয়া হয়। ওসব শুনে মনে হয়, ঠাকুরদা ঠিকই করেছিলেন। আজ হোক কাল হোক তো আসতেই হতো। না হলে যেতামই বা কোথায়।
সমস্যা কিছু হয় না, তা না। তবে এখানে তো তেমন কিছু দেখি না। দিব্যি তো যাচ্ছে। আমি একটু আনমনা হয়ে বলি।
আমাদের দেশে আসেন না একদিন। কত বাংলাদেশী তো যায়। বাবার পরিচিত অনেকেই গেছে আমাদের ওখানে। শুধু আপনারাই গেলেন না।
হ্যাঁ। যাব ক্ষণ। আমরা আর আলাপ না বাড়িয়ে মন্দিরে গিয়ে কাকাকে নিয়ে আসি। কাকার চোখে জল। জল খানিকটা সুবীরের চোখেও। সুবীর লজ্জা পায় আমার চোখে চোখ পড়াতে। আমরা মন্দিরের পেছন দিকে পা বাড়াই। কাকার পা আর কিছুতেই চলে না। এতটা পথ যার জন্য আসলেন তার দেখা না পেলেই যেন বেঁচে যান তিনি। আমি আর সুবীর অনেকটা শূন্য করে উঠিয়ে নিয়ে গেলাম। মন্দিরের পেছনে দুটি ঘর মাজাঅবধি ভেঙে পড়ে আছে। পাড়ার বখাটেরা মাঝে মাঝে ভেতরে গিয়ে ওপার থেকে চোরাপথে আসা ফেনসিডিলের বোতল নিয়ে বসে। তাস ঠোকে। বিড়ি ফোঁকে। এর বাইরে কেউ এখানে আসে না। কাকা আসবার কথা শুনে বাবা খোঁজ নিয়ে জানতে পেরেছিলেন, গুঁড়িয়ে ফেলে একটা মাদ্রাসা তৈরির পাঁয়তারা চলছিল অনেক দিন থেকেই। পাশে মন্দির বলে শেষ পর্যন্ত আটকে গেছে। তারপর কী সিদ্ধান্ত হয়েছে জানি না। জানার কোনো দরকার পড়েনি। কাকারা তো আর থাকতে আসেননি। এক কোণায় ভাঙা ইটের ফাঁক গলিয়ে একগুচ্ছ তুলসীর পাতা গজিয়ে উঠেছে। কেমন গরিব গরিব চেহারা পাতাগুলোর! কাকা তুলসীগাছটার পাতায় হাত বুলাতে বুলাতে বলেন, এ ঘরটায় মা থাকত। এটা ছিল পুজোর ঘর। বাড়িতে মেলা মানুষ, তাই রাতে মা এখানেই থাকত। আমি মাঝে মাঝে ঢুকতাম মার আঁচল থেকে টাকা হাতাতে। পুজো একটা ছুঁতো ছিল। মা বলতেন, ভগবানের সামনে ওসব না করে আমাকে বললেই পারিস। আমি কি না করি কখনও? সত্যিই তো, মা কখনো না করেনি। তারপরও এই অভ্যেসটা কেন যে হয়েছিল! কাকা এমন করে বলছিল কথাগুলো যেন আমরা বাদেও অন্য কেউ ছিল ওখানে।
ওদিকটায় আরো দুটো ঘর ছিল, ওই নতুন ঘর উঠেছে ঐখানে। আমি থাকতাম ঐ ঘর দুটোর একটিতে। তোর বাবা আর আমি লুকিয়ে লুকিয়ে তামাক খেতাম। আমাকে উদ্দেশ্য করে কথাগুলো বলে কাকা জোর করে হাসবার চেষ্টা করেন।
সুবীর আমাকে আড়াল করে এক টুকরো ইট পকেটে তোলে। আমি দেখেও না দেখার ভান করি। কাকা হাঁটতে হাঁটতে মাটিতেই হাঁটু গেড়ে বসেন। একটা ইটকে আসন বানিয়ে বসে পড়ে সুবীরও। আমি অসহায়ের মতো ওদের দিকে তাকিয়ে থাকি। ওদের পাল্টা তাকানো দেখে মনে হয়, এসবের জন্য আমিই দায়ী। অপরাধবোধে আমার মাথাটা নিচু হয়ে আসে। মাথার টুপিটা খুলে বুকপকেটে রাখি। কাকারা বসে থাকতে থাকতেই আমি মন্দিরের প্রায় লাগালাগি এক মসজিদ থেকে জুম্মার নামাজটা সেরে আসি। এই মন্দির এবং মসজিদ দুটোই আমার আর সুবীরের দাদারা একজোট হয়ে তৈরি করেছিল। আরো দূরে আলাদা করে দুটো নির্মাণ করা যেত, কিন্তু বাবার মুখে শুনেছি, এই জায়গাটা ছিল আড্ডার কেন্দ্র। তাই আড্ডার মাঝে নামাজ-পুজোয় যেতে যাতে সময় নষ্ট না হয় এই ভেবে পাশাপাশি তৈরি করা। গত দশ বছরে এ দুটো আলাদা করার অনেক পাঁয়তারা করা হয়েছে, শহরটা এখন যেহেতু মুসলমান অধ্যুষিত তাই মন্দিরটা সরানোর পেছনেই ভোট বেশি। আবার এই পাড়াটায় হিন্দু বেশি বলে জোর ওদের পক্ষেও কম নেই। তাই একধরনের হাঙ্গামার ভেতর দিয়েই সময় চলে যাচ্ছে। হরিকাকার এতসব জানবার কথা নয়। জানার দরকারও নেই। বাবা থাকলে এসবের কিছুই বলতেন না। আমিও যতটা সম্ভব সময়ের বাস্তবতা থেকে তাকে দূরে রাখার চেষ্টা করি। যে স্বপ্ন নিয়ে তিনি এসেছেন সেই স্বপ্নটা ভেঙে যাক, এটা সুবীরও যেমন চাচ্ছিল না, আমিও তেমন চাচ্ছিলাম না। আমরা অনেকটা মরা বাড়ি থেকে ফিরবার মতো বিপ্নভাবে বাড়ি ফিরলাম। কাকা অল্পতেই হাঁপিয়ে উঠছিলেন। তাঁর জন্যে বিশ্রামের ব্যবস্থা করে আমি সুবীর আর মিলা ড্রয়িংরুমে টেলিভিশন ছেড়ে বসলাম।
কাকারা সেদিন না গেলে সুবীরদা আর তুমি প্রায় বন্ধুর মতোই হতে; না? প্রশ্ন করে মিরা। তোমরা আজ আর আলাদা দেশের মানুষ হতে না।
মিরার কথায় আমি আর সুবীর কেউ স্বাভাবিক হতে পারি না। দুজনেই এক অজানা কারণে অস্বস্তিতে পড়ে যাই। বৌদি, আপনার মেয়েটি কিন্তু লক্ষ্মী হয়েছে। সুবীর প্রসঙ্গ পাল্টাতে বলে। এসে থেকেই দেখছি পড়ার টেবিলে। আর আমার মেয়ে তো বলিউডের বাইরে কিছু বোঝে না। পড়তে বললেই শরীরে জ্বর উঠে আসে।
আমার মেয়েও কম না। পরীক্ষা আর আপনারা আছেন তাই টিভির রুমে আসছে না, নইলে তো সারা দিন হিন্দি চ্যানেলগুলো ছেড়ে বসে থাকে। সালমান আর জন ছাড়া কিছু বোঝে না! এইটুকু মেয়ে, বোঝেন?
সুবীর আর মিরা দুজনেই হাসে। আমিও হাসবার চেষ্টা করি।
কাকা উঠেই নদীতে যাওয়ার বায়না তোলেন। শিশুর মতো বলেন, চল না রে, একটু নদীর দিকটা ঘুরে আসি। তোর বাবার সঙ্গে কত গেছি মাছ ধরতে, গোসল করতে। আবার অকারণেই কম গেছি নাকি!
নদী কি আর সেই নদী আছে। ওদিক থেকে পানি আটকে রেখে এদিকের সব নদী মেরে ফেলা হচ্ছে। সুবীরকে যেতে যেতে বললাম সেসব কথা। সুবীর বলল, পানির সমস্যা ওখানেও নাকি আছে। গঙ্গা শুকিয়ে যাচ্ছে। আমি আর কথা বাড়াই না। অটো নিয়ে সোজা ব্রিজের ওপর চলে গেলাম। নিচে সেচ দিয়ে ধান চাষ করছে কেউ কেউ। কোথাও কোথাও পানি কাদা হয়ে জমে আছে। কাকাকে অটো থেকে নামিয়ে আমি আর সুবীর ধরে নদীর ঢালে নামালাম। কাকা যেন নিজের চোখকে বিশ্বাস করতে পারছিলেন না।
তুমি কি এই নদীটার কথাই বলতে, বাবা? সুবীর কাকাকে প্রশ্ন করে।
আগে পানি ভালোই ছিল। আমি নিজেও ছোটবেলায় সাঁতার কেটেছি। হালে একেবারে গেছে। কাকা কোনো উত্তর করে না দেখে আমি বলি। পানি নিয়ে মমতার সঙ্গে কত বসল সরকার, কিছুতেই কিছু হল না। এভাবেই দেশের নদীগুলো সব শেষ হয়ে গেল।
দাদা, যদি এমন হয়েই থাকে, কাজটা নিশ্চয় মমতা ভালো করেননি। সুবীরের কথায় বুঝতে পারি, কথা বাড়িয়ে লাভ নেই। ও এসব সাত-পাঁচে থাকে না। নির্ভেজাল কাজের মানুষ।
খানিক চোখ বুলিয়েই কাকা বললেন, চল। দমটা কেমন আঁটকে আসছে। কাকার এভাবে হঠাৎ মুড অফ হয়ে যাওয়া দেখে আমরা দুজনেই অবাক হলাম। কাকা আসতে আসতে বিড়বিড় করে বললেন, শেষ পর্যন্ত নদীটাও! তোর বাবা আমাকে ঠকিয়েছে। সব কিছু নিয়ে ভেগে গেছে। আমার আর সুবীরের বুঝতে বাকি রইল না কিছুই। ঝড় আসার আগমুহূর্তের প্রকৃতির মতো দম মেরে বসে রইলেন কাকা। কাল যত ভোরে সম্ভব রওনা দিতে পারলে ভালো হয়। সুবীর বলল।

ছুঁয়ে দেখা জীবন
সৈয়দ রহমান পপুলার ডাইআগনষ্টিক সেন্টারের তিনতলার দক্ষিণ পাশের কেবিনে শুয়ে। পাশে স্ত্রী শায়লা আধবসা। শায়লার শরীরটাও বিশেষ ভালো যাচ্ছে না। তার ওপর কয়েক রাত না-ঘুম কাটানোয় প্রথম দর্শনে কে চিকিৎসারত ঠাওর করা যায় না। কেবিনের এক কোণায় চেয়ার পেতে বসা স্বপ্না-ছেলেবৌ। খানিক আগে এসেছে। দুই ছেলেবৌ আর এক মেয়ে এখন পালা করে আসছে। শুরুর দিকে সকলে একসঙ্গে এসে ভিড় জমাত বলে হাসপাতাল কর্তৃপক্ষ ভীষণ বিরক্ত হত, এখন ওরা নিজেরাই বিরক্ত হয়ে আসে না। আসতে হয় তাই পালা করে আসা। স্বপ্ন ঘড়ির দিকে তাকাল, মাত্র আধা ঘণ্টা হলো। হাসপাতালে সময় যেন যেতেই চায় না। এখানে জীবনটা বড্ড স্থির আর একঘেয়ে। মনে হয় যেন বিষণ্ণ একটা ছবির মধ্যে আটকে গেছি’–মনে মনে ভাবে সে।
সকালে দেরি করে বিছানা থেকে ওঠাটা স্বপ্নার অভ্যাস। চাইলেই সন্ধ্যা শিফটের দায়িত্ব নেয়া যেত, কিন্তু তাতে করে জি-বাংলার সিরিয়ালগুলো মিস হতো। তার চেয়ে বরং ঘুমটা কামায় দেওয়া ভালো। তাছাড়া ঘুমিয়ে ঘুমিয়ে আজকাল শরীরটাও মুটিয়ে যাচ্ছে। বিয়ে-বাচ্চা-সংসার সব মিলে ফিগারটা এমনিতেই গেছে, যেটুকু আছে একটু মেইনটেইন না করলে তাও টিকবে না। স্বপ্ন ভাবে, ভাবতে ভাবতেই জিজ্ঞেস করে, “মা, দেখেন তো, জিন্স আর ফতুয়াতে আমাকে কেমন মানাচ্ছে?
‘মানাচ্ছে মা! শায়লা দেখে কি না-দেখে উত্তর করেন। শাশুড়ির নিরাসক্ত উত্তর শুনে আরো কী কী জিজ্ঞেস করতে গিয়ে দমে যায় স্বপ্না। কেবিনের থাই গ্লাসে নিজের অবয়বটা আরো একবার পরখ করে, উঠে-বসে শরীরটা এদিক-সেদিক করে দেখে। আর একটু ঝরাতে হবে’– নিজেকেই নিজে বলে।
রহমান আধো ঘুম, আধো জাগা। আজ তিন দিন থেকেই এই অবস্থায় আছেন। স্বপ্নে বায়োস্কোপ দেখছিলেন। পাকুড়গাছের নিচে বসে লাল-নীল রঙের ফিতায় সজ্জিত বাক্সের ছিদ্রপথে দৃষ্টি চুবিয়ে উপভোগ করছিলেন নিজেরই বাল্যকালের কোলাজচিত্র। একের পর এক চিত্র এক-একটা স্মৃতি নিয়ে আসে যেন! সেদিন ঘুম ভেঙে গেলেও পুরোপুরি স্বপ্নের জগৎ থেকে ফেরাতে পারেননি নিজেকে। এক চোখ তার আটকে আছে বায়োস্কোপে, অন্য চোখে অনীহা নিয়ে দেখছেন কেবিনের দেয়ালের মরা একটি-দুটি মাছি আর থেকে থেকে কয়েকটি ধাড়ি  টিকটিকির শিকারি জীবন। একেকবার একেক চোখ বন্ধ করে দুই জীবনের মধ্যে তিনি আসা-যাওয়া করছেন, কখনো কখনো দুটি চোখ খোলা রেখে একসঙ্গে যাপন করছেন দুই জীবন। থেকে থেকে কিসব আপাত অর্থহীন কথাবার্তা বলছেন।
হঠাৎ করেই নিজের অণ্ডকোষটা হাত দিয়ে চেপে ধরলেন রহমান।
শ্যালা মফায়, এভাবে কেউ মারে? খটখটে গলায় বললেন তিনি।
ফের শুরু হলো। শায়লা নড়েচড়ে বসলেন।
মফা কে মা?’ স্বপ্ন জিজ্ঞেস করে।
‘বোধ হয় ওর চাচাতো ভাই মফেদুলের কথা বলছে।
‘ওহ! স্বপ্ন আর আগ্রহ দেখায় না।
আমি তো আর আড়ি করি মারিনি। বলটা তুই ওইভাবে ঠেকাতি গেলি ক্যানে? কিছুক্ষণ শুয়ি থাক, ঠিক হয়ি যাবে। মফেদুল বলে।
রহমান হাত-পা ছেড়ে দেন। অসুবিধা হচ্ছে দেখে শায়লা পায়ের তলের বালিশটা বের করে আনেন। ওপরের দিকে মাথাটা তুলে একটা টানা নিঃশাস নেন। আহ! কী নীল। ঘাসের ওপর শুয়ে আকাশের দিকে তাকিয়ে বিড়বিড় করে বলে রহমান।
‘রহমান ওঠ। ওঠ বুলছি, অ্যাটাকে আসছি।’ সবুর নিচ ব্যাক। ব্যতিব্যস্ত হয়ে রহমানকে ডাকে। রহমান কোনো সাড়া দেয় না। আকাশের দিকে তাকিয়ে ভেসে যাওয়া আলগা মেঘগুলোকে থামিয়ে কী যেন আঁকার চেষ্টা করে।
রহমান ওঠ, ওঠ। গোলটা হয়ি গেল তো!’ বিছানায় শুয়ে শুয়ে নিজের নাম ধরে ডাকেন রহমান।
‘ইশ রে! হলো তো।’ রহমান কিছুক্ষণ থেমে থেকে বলেন।
কী হলো বাবা? স্বপ্ন জিজ্ঞেস করে।
‘গোল! গোলটা হয়ি গেল। জিততি জিততি হেরি গ্যালাম মধু। আব্বার পকোটে একমাসে হাত চালি একশ’ ট্যাকা হয়ল। সবটা গেল। পুকুরে পা ধুতে ধুতে কথাগুলো বলে রহমান। ওপরে গামছা হাতে দাঁড়িয়ে মধুমালা।
‘এত হারিস যেকুন, তেকুন ট্যাকা দি না খেললিই পারিস। বুলোম, জুমাতের ভ্যান থেকি আমাকে একটা মালা কিনি দে। দিলি নি তো, এখুন বোঝ! মধুমালা টিটকিরি মেরে কথাগুলো বলে।
‘দিতাম তো। টাকাটা দ্বিগুণা করি তোকে মালার সাথে টালাও দিতাম।
‘টালা আবার কী?
‘একুন আর বুলি লাভ কী?”
‘না, বল না দেখ। আবদার করে বসে মধুমালা।
রহমান হাসপাতালের বিছানায় শুয়ে থেকে চোখ বন্ধ করে মধুমালা আর রহমানের আলাপ শোনেন। মাঝেমধ্যে মনে হলে তিনি নিজেও সেই আলাপে অংশ নেন।
‘আর একদিন জিতি তেকুন বুলবু। জবাব দেয় রহমান।
‘তালি আর গামছা দিলাম না। যেদিন জিতবি সেদিন দেব।’ বলে মধুমালা পা বাড়ায় বাড়ির দিকে।
‘এই মধু শোন। শুনি যা। যাসনি বুলছি। ভেজা গা! এভাবে বাড়ি গেলি মা বকি রাকবি না! স্বর চড়া করে শোনায় রহমান।
বকুক। সেটিই তো আমি চাই।’ বলে মধুমালা চোখের আড়াল হয়ে যায়। রহমান কিছুক্ষণ একা বসে থাকে। সন্ধ্যার আঘো ছায়া আধো আলোতে পুকুরের কালচে নীল জলে মাছের পোনাগুলো সব ওপরে ভেসে ওঠে। সন্ধ্যের শেষ আলোয় ওরা স্নান সেরে নেয়। রহমান মায়াভরে দেখে।
‘কী আনন্দময় জীবন! বিছানা থেকে ঘাড়টা ঘুরিয়ে বলেন রহমান।
‘সারারাত আমাকে ঘুমুতে দেয়নি। বুকটা জ্বলে গেল, জ্বলে গেল বলে বাচ্চার মতো কেঁদেছে। আর এখন বলছে কী আনন্দময় জীবন! শায়লা ক্ষোভে-রাগে কথাগুলো আপনমনে বলেন।
‘মা কাল রাশির বাড়ি যাওয়া হয়নি। গুন গুন করা থামিয়ে বলে স্বপ্ন।
‘বলিস কী? সহসা খানিকটা চাঙ্গা হয়ে ওঠেন শায়লা বেগম; কিংবা চাঙ্গা হয়ে ওঠার ভান করেন তিনি।
এরপর স্বপ্ন অতি আগ্রহ নিয়ে রাশি নাটকের গত পর্বের কাহিনি পুঙ্খানুপুঙ্খ বর্ণনা করে চলে।
.
০২.
দ্যাক, এভাবে সব সুময় আমি শাগ তুলবু আর তুই ঘুঘুর পেছনে দৌডুবি; আর বাড়ি ফিরার সুময় আমার তুলা আদ্দেক নি চাচিকে বুলবি, তুই তুলিছিস, এটা হবে না। আজ তুই আমার সাথে শাগ তোল, না হলি আমি আর ভাগ দেব না। ফিনফিনে গমের জমিতে সাদা-মসৃণ পা দুটো চুবিয়ে কথাগুলো বলে মধুমালা।
‘ওসব বতু তুলা আমাক দি হবে না।’ উত্তর করে রহমান।
‘তালি কী হবে শুনি? পাখি ধরা? একটাও ধরিছিস এতকালে?
‘আমি পাখি ধরতি যাই, একথা তোকে কে বুললু? আমি যাই পাখিদের সাথে মিলামিশা করতি। তাদের ভাষা বুঝতি।
‘যে আমার ভাষা বোঝে না, সে বুঝবি পাখিদের ভাষা!’ মুখের কোণে ব্যঙ্গ হাসি হেসে বলে মধুমালা।
ক্যাচক্যাচি পাখি চিনিস?’ প্রশ্ন করে রহমান।
‘উড়ার ক্ষেমতা নেই! খালি ক্যাচক্যাচ করে।
‘তোর কাছে মনে হয় খ্যালি ক্যাচক্যাচ। উরা আসলে মেলা কথা বলে।
কী বলে তার একটা নমুনা দে তো শুনি।
‘সেদিন আমি মবুর আমবাগানে গিছি ঘুঘুর তল্লাসে। দেখি, আমাকে দেকি একটা ক্যাচক্যাচি পাখি আরেকটাকে বুলচি, ক্যাচ ক্যাচ! ক্যাচ ক্যাচ!
‘ক্যাচ ক্যাচ! ক্যাচ ক্যাচ!’ ভেংচি কেটে কথা ভাঙায় মধুমালা।
‘ঠিক হচ্ছে না মধু!’ শাসিয়ে বলে রহমান।
ক্যাচ ক্যাচ তো আমিও বুঝলাম। মানে কী ক?
‘ও আসলে বুলছিল, ঐ দেখ যে ছেলিটা আসছি ওর পাছে পাছে একটা পাগলি থাকে, তার গা-দি’ গবরের গন্ধ বেরুই! ওয়াক! ছিঃ!’
‘তালি, সেদিন আমাদের একসাথে দেকি একটা গরু কী বুলছিল বুলি?” তড়িৎ ভেবে নিয়ে মুখে দুষ্টু হাসি হেসে বলে মধুমালা।
‘বুলা লাগবি না। গরুর ভাষা যে তুই বুঝিস তা আমি জানি। যে যার জাত, সে তার ভাষা বোঝে। এটা আমি না, জ্ঞানি মানষে কয়।
‘তালি তো তুই ক্যাচক্যাচি পাখি। ক্যাচ ক্যাচ! ক্যাচ ক্যাচ!
হলাম। আমার তো ইতে আপত্তি আছে বুলিনি। পাখি হওয়া কত ভাগ্যির বুঝিস তুই? যেমনে খুশি উড়ি যাওয়া যায়। একদিন দেখিস, আমি ঠিকই উড়ি যাব।
‘আমাকে সাথ নিবি?’
‘পাখি গরুক সাথ নেয় কেমুন করি! মেলে তুই ক?
“যাহ্, তুই তোর পাখির কাছে। তোর সাথে বকবক করলি আজ আর বতু তুলা হবে না।
রহমান লাফাতে লাফাতে পাশের সেগুন বাগানের ভেতর দিনে দুপুরে অদৃশ্য হয়ে যায়। কিছুক্ষণ সেই শূন্যতার দিকে তাকিয়ে থাকে মধুমালা। তারপর খানিক দূরে শাক তোলা ছেলেমেয়েদের দিকে এগিয়ে যায়।
কুক… কুক…কুউক…!’ রহমান ডাক দিয়ে ঘুঘু ডাকে।
কুক… কুক…কুউক…!’ একটা ঘুঘু শিশুগাছের মগডাল থেকে উত্তর নেয়।
‘কুক… কুক…কুউক…!’ রহমান বিছানা থেকে পাল্টা জবাব দেয়ার চেষ্টা করেন। শব্দগুলো কেমন এলোমেলো হয়ে ছড়িয়ে-ছিটিয়ে পড়ে।
মা, বাবা মনে হয় মেন্টালি আর সাউন্ড নেই। খালি আজেবাজে বকছে কয় দিন। থেকে। ইরা বলে।
ইরা মেজো বৌ। ছোট বৌ স্বপ্ন উঠে যাওয়ার ঘণ্টাদুয়েক পর ইরা এল। স্বপ্ন থাকতে থাকইে দুপুরের খাওয়া-গোসল সেরে নিয়েছেন শায়লা বেগম। ঘণ্টাখানেক ঘুমিয়ে ঘুমের নেশাটা আরো বেড়ে গেছে। কিন্তু রহমানের আচরণগত পরিবর্তনে ঘুমানো সম্ভব হচ্ছে না। মানসিক একটা সমস্যা নিশ্চয়ই হয়েছে। কিন্তু তার চেয়ে বড় কথা, কিডনি ফেইলিওর ও হার্ট অ্যাটাক। যদিও মাইনর অ্যাটাক, তবে বিশেষ কেয়ারে না রাখলে বড় কিছু হয়ে যেতে পারে। ডাক্তার বলেছেন, আপাতত কিডনি আর হার্টের ট্রিটমেন্ট চলুক, পরে মানসিক ব্যাপার নিয়ে ভাবা যাবে। শরীরটা সুস্থ হলে অটোমেটিক সেরেও উঠতে পারেন।
‘ডাক্তার তো বলছেন ঠিক হয়ে যাবে। শায়লা ইরার সঙ্গে সঙ্গে নিজেকেও আশ্বস্ত করেন।
মা, মাথার সমস্যা হলে ভেবে দেখেন, কী সমস্যায় না পড়ব আমরা! ছেলেমেয়েরা বড় হয়ে উঠছে, বাড়িতে কত বাইরের লোকজন আসে। একটা প্রেস্টিজ ইস্যু হয়ে দাঁড়াবে না?
বউমা, তোমার শ্বশুর এখনো পাগল হয়ে যাননি। আর তাছাড়া তোমার বাসাতেও সে পাগলামো করছে না। শক্তগলায় কথাগুলো বলতে গেলেন শায়লা, কিন্তু পারলেন না। হাসপাতালের অর্ধেক খরচই চালাচ্ছে ইরার স্বামী, অর্থাৎ শায়লা রহমানের মেজো সন্তান। কথাটা ভেবে কণ্ঠস্বর নত করে বললেন, ‘দোয়া করো বৌমা, তা যেন না হয়।
আর ঘুরল না। সবখানেই তার একই স্বভাব। অফিস শেষ করে সোজা বাড়ি এসে ঘরের মধ্যে লাইট অফ করে বসে থাকা। এভাবে থাকলে কি আর ঢাকা-টরেন্টো আলাদা করা যায়, বলো?’ শায়লা কথাগুলো শেষ করে দেখেন ইরা কানে হেডফোন লাগিয়ে কার সাথে যেন ফিসফিস করে কথা বলছে। নীরব হয়ে যান তিনি।
‘রাইট মা। ইরা বলে। দোয়া তো কম করছি না। সান্টুর কাল থেকে এক্সাম। ওর পাশে না বসে থাকলে পড়তেই বসে না। গতবার একটা নম্বর কম পাওয়ায় রোল দশে নেমে গেছে। এবার যে কী হবে, গড নোজ! সারা দিন হাসপাতাল আর জায়নামাজে বসে দোয়া করতে করতেই কেটে যাচ্ছে। বাবা ভালো হলে, আমি আর আপনার ছেলে ঠিক করেছি আজমির শরীফে সিন্নি দিয়ে আসব। ভালো হবে না, মা?”
‘গত বছরই না তোমার মায়ের জন্য মানত করেছিলে? তোমরা বোন সকলে ঘুরে এলে ওখান থেকে।
‘গিয়েছিলাম। কিন্তু ঘোরা আর হলো কই? আমরা কেবল আজমির শরীফ আর শহরের লেকগুলো ঘুরে দেখতে পেরেছি। তখনই তো বাবা বিছানায় পড়ে গেলেন। আপনার ছেলে বলল, তিন দিনের মধ্যে চলে আসতে। কত কী দেখতে বাকি থেকে গেল, এবার গেলে পুরো রাজস্থান ঘুরে আসব।
ইরার কথায় আগ্রহ পান না শায়লা। তবুও কী এক অজানা কারণে তাল দিতে হয় তাকে।
‘যেও মা। তোমাদের তো এখনই বেড়ানোর সময়। আমার মতো বয়েস হলে আর কিছু দেখা হবে না। তোমার শ্বশুরের সঙ্গে নামেই কানাডায় থাকলাম। নায়াগ্রা
‘মধু, এক দৌড় দি একমগ পানি নি আয় তো। খাব।’ রহমান হাঁপাতে হাঁপাতে বলে। বউতোলা খেলায় রহমানের দক্ষতা হিংসে করার মতো। মধুমালা ওদের বাড়ি থেকে বদনা ভরে পানি নিয়ে আসে।
‘পানি! পানি!’ খুব কষ্ট করে বলেন রহমান। ইরা পানির বোতলটা তুলে ধরে। শায়লা গ্লাসের অর্ধেক ভরে রহমানের মাথা তুলে ধরে খাওয়ানোর চেষ্টা করেন। বদনায় পানি?’ ক্ষেপে যায় রহমান।
বাবা, বদনা হবে কেন? গ্লাস। এখানে বদনা আসবে কোত্থেকে!’ ইরা বোঝানোর চেষ্টা করে। মুখের কোণে তার চিকন হাসি।
“আরে, ওজুর বদনা। আব্বা এই বদনায় ওজু করে, পানিও খায়। মধুমালা রহমানকে বোঝায়। রহমান বদনার নলটা মুখের মধ্যে নিয়ে ঢকঢক শব্দে পানি গিলতে থাকে।
রহমান হাগার বদনায় পানি খায়! ওই বদনায় নইতন বুড়ি ছোঁচে’ বলে চেঁচিয়ে পাড়াময় করে তোলে বাচ্চু। রহমান বদনা ফেলে বাছুর দিকে তেড়ে যায়।
এক ঝটকায় শায়লার হাতে ধরা গ্লাসটি ফেলে দেন রহমান। তোর একদিন কি আমার একদিন। শ্যালা বাচ্চু! চিবিয়ে চিবিয়ে কথাগুলো বলেন। সবটা বোঝে না শায়লা-ইরা।
‘আম্মা, বাবা কি-সব নাম বলেন, কাউকে চেনেন আপনি?
কারো কারো নাম শুনেছি ওর মুখে। সবাই হয়ত আর বেঁচেও নেই।
‘বাবার বন্ধু না আত্মীয়?’ ইরা প্রশ্ন করে।
‘আমি তো কখনো ওর গ্রামের বাড়ি যাইনি। আমার শ্বশুর দ্বিতীয় বিয়ে করার কারণে শাশুড়ি ওকে নিয়ে ঢাকায় ভাইয়ের বাসায় চলে আসেন। তারপর শাশুড়ি আর ওকে গ্রামে যেতে দেননি, যদি না ফেরে–এই ভয়ে। আমরা কানাডায় থাকাকালীন শ্বশুর মারা যান। কয়েক বছর পর শাশুড়িও গত হলেন। এরপর তোমার শ্বশুরের মুখে আর কখনো গ্রামের বাড়ির বা আত্মীয়স্বজনের গল্প শুনিনি। দেশে ফিরে এলাকার মানুষজনকে না চেনার ভান করে এড়িয়ে যেতে থাকল। গ্রামের কথা তুললেই ক্ষেপে যেত। বলত, গ্রামে মানুষ বাস করে নাকি! এ নেই, সে নেই। যত সব মূর্খের বাস! আমি মেহেরপুরের এক আমব্যবসায়ীর মুখে শুনেছি, ওর দ্বিতীয়পক্ষের এক ভাই ছিল। সে-ই গ্রামের বাড়ি-জমিজমা দেখাশোনা করত।
মা, আমি মামাবাড়ি যাব না। শহর আমার ভাল্লাগে না। শায়লার মুখের দিকে মুখটা তুলে পিটপিট করে তাকিয়ে কথাগুলো বলেন রহমান।
“আচ্ছা যেতে হবে না। মাথায় হাতটা রেখে উত্তর করেন শায়লা। তৃপ্তিতে চোখটা বন্ধ করেন রহমান।
‘চল, তোর ভালো না লাগলি চলে আসবি। আমি তো আর তোকে জোর করি আটকাচ্ছি না। মা কুরুচে-উলে স্যান্ডো গেঞ্জি বুনতে বুনতে বলেন।
‘কেন্তু তুমি তো একেবারেই যাচ্ছ? তুমার ওকিনে যদি ভালো না লাগে? ফিরি। আসবা?’ রহমান প্রশ্ন করে।
না। দৃঢ়কণ্ঠে উত্তর করেন মা।
‘তালি আমি?
হয় এখানে থাকবি, না হলে মা’র সঙ্গে থাকবি। তোর সিদ্ধান্ত।
শক্ত সিদ্ধান্ত মা।
‘শক্ত কেন? মা’র চেয়ি অমন বাবাই তোর কাছে বড় হয়ি গেল? সত্মা’র সংসারে থাকতি পারবি?’ মা প্রশ্ন করেন।
ব্যাপারটা শুধু বাবা আর সংসার না। একিনে আরো অনেক কিছু আছে আমার। বোঝানোর চেষ্টা করে রহমান।
কী আছে শুনি?’ মা সেলাইয়ে মনটা চুবিয়ে জানতে চান।
‘কী করে বোঝাই মা?’ রহমান নিজেও বুঝে উঠতে পারে না তার ঠিক কী কী আছে এখানে।
বিছানায় শুয়ে শুয়ে ‘ক্যাচ ক্যাচ! ক্যাচ ক্যাচ!’ শব্দ করে চলেন রহমান।
‘কুক…কুক…কুউক…’ ডেকে ওঠার ব্যর্থ চেষ্টা করেন।
‘তুই বড় হয়ে গেছিস। মা বলেন। এজন্যেই তোকে জোর করছি না। তোর ভালো আমি তোর ওপরে ছেড়ে দিলাম। তবে এটুকু বলে রাখি, তোকে ছাড়া তোর মা বাঁচবে না।
মা, তুমি সারা দিন বাবার এমন অদ্ভুত আচরণ টলার কয়রা কী করে? এত শিক্ষিত মানুষ এমন ননসেন্স বিহ্যাভ করে কেমন করে? শোয়েবকে বেশ উত্তেজিত দেখায়। শোয়েব রহমানের ছোট ছেলে।
‘এভাবে বলিস না ছোট। বড়বোন সাদেকা শোয়েবকে থামিয়ে দেয়।
বলব না? সেদিন কী হয়েছে জানো আপা, বাবা ইরাকে কি বিশ্রী একটা কথা বলেছে। বলেছে, তোমার…! ছিঃ আমি ভাবতেও পারছি। ছেলেবৌকে কেউ এ কথা বলে?
‘ওটা ইরাকে না, মধুকে বলেছে। শায়লা উত্তর দেন।
‘এই মধু-টধু আবার এল কোত্থেকে? বাবার কি অন্য কোথাও প্রেম-টেম ছিল, মা? কী একটা সিনেমাটিক নাম! ডাজ শি রিয়েলি এক্সিস্ট? বিরক্তির সুরে প্রশ্ন করে শোয়েব।
‘বাইরে সফিক তোর জন্যে অপেক্ষা করছে। একটা জরুরি আলাপ আছে। সাদেকা শোয়েবকে ঘর থেকে ঠেলে বের করে দেয়। সফিক তাদের মেজো ভাই। পেশায় আইনজীবী। ঢাকায় ভালো নামডাক আছে। সফিক আর শোয়েব হাসপাতালের ক্যাফেটেরিয়ায় বসে।
বাবাকে দেখে কী মনে হলো? সফিক কথা পাড়ে।
‘ম্যাড! টোটালি ম্যাড! শোয়েব উত্তর দেয়।
‘আমি সেটা বলছি না। মানে আর কত দিন আছে বলে মনে হলো? আমার তো মনে হয়, বাবার সময় শেষ। ডাক্তারও আমাকে আকারে-ইঙ্গিতে সেটাই বললেন।
নো ইম্প্রভমেন্ট। যে কোনো সময় একটা কিছু হয়ে যেতে পারে।
কী বললে? না না, অসম্ভব। বাবা চলে গেলে আমি ঝগড়া করব কার সঙ্গে! বলেই হাউমাউ করে কেঁদে ফেলার উপক্রম হয় শোয়েব।
কুল ডাউন। আমরা তো চাই বাবা বেঁচে থাকুক, নাকি? কিন্তু সিদ্ধান্ত তো ওপরআলার হাতে। এখন প্রশ্ন হলো, বাবার হঠাৎ করে কিছু একটা হয়ে গেলে, কোথায় কবর দেয়া হবে–এসব কি আমরা ঠিক করেছি?
‘জানি না। ছোট্ট করে উত্তর দেয় শোয়েব। জানার ব্যাপারে তার আগ্রহ আছে বলেও মনে হয় না।
‘কিন্তু জানতে তো হবেই। লাশ হয়ে গেলে তো আর বাবাকে আমরা হাসপাতাল বাড়ি কোথাও রাখতে পারব না।
‘তুমি কী ভাবছ?
বড় আপার সঙ্গে কথা বললাম। আমরা সকলে থাকি গুলশানে। আশপাশে কবর দেয়া হলে ভালো হত।
হুম। তাহলে তা-ই করো। আমার কোনো আপত্তি নেই।
‘কিন্তু এদিকে কবরস্থানের দাম কত জানিস? বাবা তো কিছু রেখে যাননি। আমরা তার চিকিৎসার জন্যে তো আর কম করছি না। সামনের বছর আমার পড়াশোনার জন্যে কানাডা যাবে। আমি সেই খরচ গোছাতেই হিমশিম খাচ্ছি। বড়ভাই জাপান থেকে কোনো রেসপন্স করছে না। আমি আর তুই মিলে কত পারব বল?
‘তাহলে কোথায় ব্যবস্থা করতে চাইছ। আজিমপুর না জুরাইন? শশায়েব জিজ্ঞেস করে।
মা বলেছেন, ২৫ বছর মেয়াদে যেন বাবার কবরটা দিই আমরা। এটাই নাকি আমাদের কাছে তার শেষ চাওয়া। আমি খোঁজ নিয়ে জেনেছি, এই মেয়াদে মিরপুর বুদ্ধিজীবী কবরস্থান, উত্তরা সেক্টর ১২নং কবরস্থান, আজিমপুর কবরস্থান ও জুরাইন কবরস্থানে খরচ হবে ১১ লক্ষ টাকা।
আর বনানী ও উত্তরা ৪নং সেক্টর কবরস্থানে?
‘ওখানে আরো বেশি। ১৫ লক্ষ টাকা। আবদুল্লাপুরের ওইদিকে একটা কবরস্থান আছে। বেশ সস্তা আবার নতুনও। ওয়েল অ্যারেঞ্জড়। তুই কী বলিস?
‘কিন্তু একটু বেশি দূর হয়ে গেল না?
‘তা হলো। আমরা বিশেষ দিনগুলোতে গেলাম। তোর-আমার-বড় আপার গাড়ি আছে। শহরের বাইরে আমাদের খুব একটা যাওয়া হয় না। এই সুযোগে না হয় গেলাম।
‘আম্মার একটা মত নেয়ার দরকার আছে না?”
‘মা কি বলবেন? মা’র কথা রাখতেই তো আমাদের এই সিদ্ধান্ত নিতে হচ্ছে। কোনো মেয়াদি না হলে তো আমরা যে কোনো কবরস্থান বুক রাখতে পারতাম। মা তো আমাদের কাছেই থাকছেন, নাকি? বড়বোন মায়ের খোঁজ নেবে ভেবেছিস। দুদিন পরপর এসে মাতব্বরি ফলাবে। বড়ভাই ভাবিদের নিয়ে জাপানেই থেকে যাওয়ার বন্দোবস্ত করছে। আমরা হলাম কী যে গিনিপিগ। সব বুলডোজার আমাদের ওপর দিয়েই যায়।
কাউকে না কাউকে তো করতে হয়।
‘সে জন্যেই তো আমরা করে চলেছি। শোন, তোর সায় থাকলে একটা কাজ করতে পারি। বাবার কিছু সম্পত্তি আছে গ্রামে। বাবার সম্ভাইয়ের ছেলেরা সেটা ভোগ করছে বলে খোঁজ নিয়ে জেনেছি। আমরা একটা শক্ত করে কেইস ঠুকতে পারলেই, একটা মোটা অংশ পেয়ে যাই। তুই কী বলিস? আমি সব করব, তুই খালি সঙ্গে থাকবি।’
‘ভাইয়া, আমাকে একটু উঠতে হবে।’ বলেই উঠে পড়ে শোয়েব।
‘ওকে। জানিয়ে রাখলাম, ভেবে দেখিস। শেষ কথাটা বলে সফিক।
কেশে ওঠেন রহমান। মিনিট পাঁচেক টানা কাশেন। জ্বরটা এখনো নামেনি। খানিক আগে সাবেবাসিটার দিয়েছেন শায়লা। আশা করছেন কিছুক্ষণের মধ্যেই কমে যাবে। জ্বর থাকা অবস্থায় রহমানের উল্টোপাল্টা কথা বলার মাত্রাটা আরো বেড়ে যায়।
মা, আমি একটু মবুর বাগান থেকি ঘুরি আসি?’ রহমান অনুরোধের সুরে বলে।
‘সময় নেই। চুয়াডাঙ্গা থেকে দুটোর ট্রেন ধরতে হবে। এখান থেকে কম করেও ঘন্টাদুয়েক সময় হাতে নি বেরোতে হবে।
‘আমি এই আলাম বুলি বলেই অনুমতির অপেক্ষা না করে দৌড় দেয় রহমান।
মা আজই যাচ্ছেন, এটা ঘণ্টাখানেক আগেও টের পেতে দেননি। বাবা রহমানকে আটকে দিতে পারেন, এই ভয়ে চেপে গেছেন। এখন সুযোগ মতো মেহেরপুর থেকে বের হতে পারলেই যেন মায়ের সব চিন্তার অবসান ঘটে। রহমান এই যায়, এই আসে। হয়ত মাঝপথ থেকেই ফিরে এসেছে। কোনো কিছুই যেন সে বুঝে উঠতে পারে না। ঘুমের ঘোরে চলার মতো করে সে মাকে অনুসরণ করে। কার কথা যেন ভাবতে থাকে। এতটা পথ সে ভাবতেই থাকে। ট্রেনে উঠে বসার পর তার নামটা মনে আসে।
‘মধু!’ রহমান জ্বরগায়ে শরীরের সমস্ত শক্তি সঞ্চয় করে উচ্চারণ করেন।
‘যাসনে রহমান! যাসনে! নেমে পড়! ওটা মরণফাঁদ! রহমান!’ ট্রেন ছাড়ার আগমুহূর্তে সতর্ক-হুঁইসেল দেয় স্টেশনে দাঁড়িয়ে থাকা তেল চিটচিটে খাঁকি পোশাক পরা আধা বয়স্ক লোকটি। পেছনে চিৎকার করে দৌড়ে আসে মধুমালা। রহমান ট্রেনের জানালা গলিয়ে পেছন ফিরে তাকায়। কেমন কুয়াশাচ্ছন্ন হয়ে আসে চারপাশ। রহমান খুব শক্তি দিয়ে চোখের পাতা মেলে ধরার চেষ্টা করেন। শায়লা রহমানের দিকে এগিয়ে যান। আজ দুদিন পর রহমান একটু রেসপন্স করেছেন। মরার মতো পড়ে ছিলেন। রহমানের একটু নড়ে ওঠায় শক্তি ফিরে পান শায়লা। এই সংসারে এই শরীরটাই এখন তার একমাত্র শক্তি, এটুকু এ কয়দিনে ভালো মতোই বুঝেছেন তিনি। শায়লা যেন জোর করে রহমানকে বাঁচিয়ে রাখতে চান, নিজের প্রয়োজনেই।
ট্রেন হাঁটার গতিতে চলা শুরু করে।
‘যাসনে রহমান! যাসনে! নেমে পড়! ওটা মরণফাঁদ! রহমান! মধুমালা আরো একবার চিৎকার দিয়ে বলে ওঠে। মধুমালার চেহারা রহমানের চোখের সামনে ভেসে ওঠে। ট্রেনে রহমানের একটা হাত ধরে বসে আছেন মা, অন্য হাত ধরে যেন টানছে মধুমালা। কোনো এক জীবনকে এখন বেছে নিতে হবে তাকে।  ‘আসিস না রহমান। আসিস না। নেমে পড়। এটা মৃত্যুফাঁদ। রহমান’। রহমান হাসপাতালের বিছানা থেকে মধুমালার কণ্ঠে কণ্ঠ মিলিয়ে বলে ওঠেন। মায়ের হাত গলিয়ে ট্রেন থেকে নেমে পড়ে রহমান। মধুমালার দিকে ছুটে যাওয়ার আগমুহূর্তে ট্রেনের ভেতর মাকে শেষবারের মতোন দেখার জন্যে ফিরে তাকায়; দেখে মায়ের নিবিড় বন্ধনে বসে আছে অন্য এক রহমান। হুবহু সে যেন। তার মুখে মিটমিট করে জ্বলছে এক রহস্যময় হাসি। শায়লা কাঁদতে কাঁদতে রহমানের সেই হাসিমাখা মুখে নিজের মুখ লাগিয়ে শেষবারের মতোন আলিঙ্গন করেন।
ছুঁয়ে দেখা জীবন
০১.
সৈয়দ রহমান পপুলার ডাইআগনষ্টিক সেন্টারের তিনতলার দক্ষিণ পাশের কেবিনে শুয়ে। পাশে স্ত্রী শায়লা আধবসা। শায়লার শরীরটাও বিশেষ ভালো যাচ্ছে না। তার ওপর কয়েক রাত না-ঘুম কাটানোয় প্রথম দর্শনে কে চিকিৎসারত ঠাওর করা যায় না। কেবিনের এক কোণায় চেয়ার পেতে বসা স্বপ্না-ছেলেবৌ। খানিক আগে এসেছে। দুই ছেলেবৌ আর এক মেয়ে এখন পালা করে আসছে। শুরুর দিকে সকলে একসঙ্গে এসে ভিড় জমাত বলে হাসপাতাল কর্তৃপক্ষ ভীষণ বিরক্ত হত, এখন ওরা নিজেরাই বিরক্ত হয়ে আসে না। আসতে হয় তাই পালা করে আসা। স্বপ্ন ঘড়ির দিকে তাকাল, মাত্র আধা ঘণ্টা হলো। হাসপাতালে সময় যেন যেতেই চায় না। এখানে জীবনটা বড্ড স্থির আর একঘেয়ে। মনে হয় যেন বিষণ্ণ একটা ছবির মধ্যে আটকে গেছি’–মনে মনে ভাবে সে।
সকালে দেরি করে বিছানা থেকে ওঠাটা স্বপ্নার অভ্যাস। চাইলেই সন্ধ্যা শিফটের দায়িত্ব নেয়া যেত, কিন্তু তাতে করে জি-বাংলার সিরিয়ালগুলো মিস হতো। তার চেয়ে বরং ঘুমটা কামায় দেওয়া ভালো। তাছাড়া ঘুমিয়ে ঘুমিয়ে আজকাল শরীরটাও মুটিয়ে যাচ্ছে। বিয়ে-বাচ্চা-সংসার সব মিলে ফিগারটা এমনিতেই গেছে, যেটুকু আছে একটু মেইনটেইন না করলে তাও টিকবে না। স্বপ্ন ভাবে, ভাবতে ভাবতেই জিজ্ঞেস করে, “মা, দেখেন তো, জিন্স আর ফতুয়াতে আমাকে কেমন মানাচ্ছে?
‘মানাচ্ছে মা! শায়লা দেখে কি না-দেখে উত্তর করেন। শাশুড়ির নিরাসক্ত উত্তর শুনে আরো কী কী জিজ্ঞেস করতে গিয়ে দমে যায় স্বপ্না। কেবিনের থাই গ্লাসে নিজের অবয়বটা আরো একবার পরখ করে, উঠে-বসে শরীরটা এদিক-সেদিক করে দেখে। আর একটু ঝরাতে হবে’– নিজেকেই নিজে বলে।
রহমান আধো ঘুম, আধো জাগা। আজ তিন দিন থেকেই এই অবস্থায় আছেন। স্বপ্নে বায়োস্কোপ দেখছিলেন। পাকুড়গাছের নিচে বসে লাল-নীল রঙের ফিতায় সজ্জিত বাক্সের ছিদ্রপথে দৃষ্টি চুবিয়ে উপভোগ করছিলেন নিজেরই বাল্যকালের কোলাজচিত্র। একের পর এক চিত্র এক-একটা স্মৃতি নিয়ে আসে যেন! সেদিন ঘুম ভেঙে গেলেও পুরোপুরি স্বপ্নের জগৎ থেকে ফেরাতে পারেননি নিজেকে। এক চোখ তার আটকে আছে বায়োস্কোপে, অন্য চোখে অনীহা নিয়ে দেখছেন কেবিনের দেয়ালের মরা একটি-দুটি মাছি আর থেকে থেকে কয়েকটি ধাড়ি  টিকটিকির শিকারি জীবন। একেকবার একেক চোখ বন্ধ করে দুই জীবনের মধ্যে তিনি আসা-যাওয়া করছেন, কখনো কখনো দুটি চোখ খোলা রেখে একসঙ্গে যাপন করছেন দুই জীবন। থেকে থেকে কিসব আপাত অর্থহীন কথাবার্তা বলছেন।
হঠাৎ করেই নিজের অণ্ডকোষটা হাত দিয়ে চেপে ধরলেন রহমান।
শ্যালা মফায়, এভাবে কেউ মারে? খটখটে গলায় বললেন তিনি।
ফের শুরু হলো। শায়লা নড়েচড়ে বসলেন।
মফা কে মা?’ স্বপ্ন জিজ্ঞেস করে।
‘বোধ হয় ওর চাচাতো ভাই মফেদুলের কথা বলছে।
‘ওহ! স্বপ্ন আর আগ্রহ দেখায় না।
আমি তো আর আড়ি করি মারিনি। বলটা তুই ওইভাবে ঠেকাতি গেলি ক্যানে? কিছুক্ষণ শুয়ি থাক, ঠিক হয়ি যাবে। মফেদুল বলে।
রহমান হাত-পা ছেড়ে দেন। অসুবিধা হচ্ছে দেখে শায়লা পায়ের তলের বালিশটা বের করে আনেন। ওপরের দিকে মাথাটা তুলে একটা টানা নিঃশাস নেন। আহ! কী নীল। ঘাসের ওপর শুয়ে আকাশের দিকে তাকিয়ে বিড়বিড় করে বলে রহমান।
‘রহমান ওঠ। ওঠ বুলছি, অ্যাটাকে আসছি।’ সবুর নিচ ব্যাক। ব্যতিব্যস্ত হয়ে রহমানকে ডাকে। রহমান কোনো সাড়া দেয় না। আকাশের দিকে তাকিয়ে ভেসে যাওয়া আলগা মেঘগুলোকে থামিয়ে কী যেন আঁকার চেষ্টা করে।
রহমান ওঠ, ওঠ। গোলটা হয়ি গেল তো!’ বিছানায় শুয়ে শুয়ে নিজের নাম ধরে ডাকেন রহমান।
‘ইশ রে! হলো তো।’ রহমান কিছুক্ষণ থেমে থেকে বলেন।
কী হলো বাবা? স্বপ্ন জিজ্ঞেস করে।
‘গোল! গোলটা হয়ি গেল। জিততি জিততি হেরি গ্যালাম মধু। আব্বার পকোটে একমাসে হাত চালি একশ’ ট্যাকা হয়ল। সবটা গেল। পুকুরে পা ধুতে ধুতে কথাগুলো বলে রহমান। ওপরে গামছা হাতে দাঁড়িয়ে মধুমালা।
‘এত হারিস যেকুন, তেকুন ট্যাকা দি না খেললিই পারিস। বুলোম, জুমাতের ভ্যান থেকি আমাকে একটা মালা কিনি দে। দিলি নি তো, এখুন বোঝ! মধুমালা টিটকিরি মেরে কথাগুলো বলে।
‘দিতাম তো। টাকাটা দ্বিগুণা করি তোকে মালার সাথে টালাও দিতাম।
‘টালা আবার কী?
‘একুন আর বুলি লাভ কী?”
‘না, বল না দেখ। আবদার করে বসে মধুমালা।
রহমান হাসপাতালের বিছানায় শুয়ে থেকে চোখ বন্ধ করে মধুমালা আর রহমানের আলাপ শোনেন। মাঝেমধ্যে মনে হলে তিনি নিজেও সেই আলাপে অংশ নেন।
‘আর একদিন জিতি তেকুন বুলবু। জবাব দেয় রহমান।
‘তালি আর গামছা দিলাম না। যেদিন জিতবি সেদিন দেব।’ বলে মধুমালা পা বাড়ায় বাড়ির দিকে।
‘এই মধু শোন। শুনি যা। যাসনি বুলছি। ভেজা গা! এভাবে বাড়ি গেলি মা বকি রাকবি না! স্বর চড়া করে শোনায় রহমান।
বকুক। সেটিই তো আমি চাই।’ বলে মধুমালা চোখের আড়াল হয়ে যায়। রহমান কিছুক্ষণ একা বসে থাকে। সন্ধ্যার আঘো ছায়া আধো আলোতে পুকুরের কালচে নীল জলে মাছের পোনাগুলো সব ওপরে ভেসে ওঠে। সন্ধ্যের শেষ আলোয় ওরা স্নান সেরে নেয়। রহমান মায়াভরে দেখে।
‘কী আনন্দময় জীবন! বিছানা থেকে ঘাড়টা ঘুরিয়ে বলেন রহমান।
‘সারারাত আমাকে ঘুমুতে দেয়নি। বুকটা জ্বলে গেল, জ্বলে গেল বলে বাচ্চার মতো কেঁদেছে। আর এখন বলছে কী আনন্দময় জীবন! শায়লা ক্ষোভে-রাগে কথাগুলো আপনমনে বলেন।
‘মা কাল রাশির বাড়ি যাওয়া হয়নি। গুন গুন করা থামিয়ে বলে স্বপ্ন।
‘বলিস কী? সহসা খানিকটা চাঙ্গা হয়ে ওঠেন শায়লা বেগম; কিংবা চাঙ্গা হয়ে ওঠার ভান করেন তিনি।
এরপর স্বপ্ন অতি আগ্রহ নিয়ে রাশি নাটকের গত পর্বের কাহিনি পুঙ্খানুপুঙ্খ বর্ণনা করে চলে।
.
০২.
দ্যাক, এভাবে সব সুময় আমি শাগ তুলবু আর তুই ঘুঘুর পেছনে দৌডুবি; আর বাড়ি ফিরার সুময় আমার তুলা আদ্দেক নি চাচিকে বুলবি, তুই তুলিছিস, এটা হবে না। আজ তুই আমার সাথে শাগ তোল, না হলি আমি আর ভাগ দেব না। ফিনফিনে গমের জমিতে সাদা-মসৃণ পা দুটো চুবিয়ে কথাগুলো বলে মধুমালা।
‘ওসব বতু তুলা আমাক দি হবে না।’ উত্তর করে রহমান।
‘তালি কী হবে শুনি? পাখি ধরা? একটাও ধরিছিস এতকালে?
‘আমি পাখি ধরতি যাই, একথা তোকে কে বুললু? আমি যাই পাখিদের সাথে মিলামিশা করতি। তাদের ভাষা বুঝতি।
‘যে আমার ভাষা বোঝে না, সে বুঝবি পাখিদের ভাষা!’ মুখের কোণে ব্যঙ্গ হাসি হেসে বলে মধুমালা।
ক্যাচক্যাচি পাখি চিনিস?’ প্রশ্ন করে রহমান।
‘উড়ার ক্ষেমতা নেই! খালি ক্যাচক্যাচ করে।
‘তোর কাছে মনে হয় খ্যালি ক্যাচক্যাচ। উরা আসলে মেলা কথা বলে।
কী বলে তার একটা নমুনা দে তো শুনি।
‘সেদিন আমি মবুর আমবাগানে গিছি ঘুঘুর তল্লাসে। দেখি, আমাকে দেকি একটা ক্যাচক্যাচি পাখি আরেকটাকে বুলচি, ক্যাচ ক্যাচ! ক্যাচ ক্যাচ!
‘ক্যাচ ক্যাচ! ক্যাচ ক্যাচ!’ ভেংচি কেটে কথা ভাঙায় মধুমালা।
‘ঠিক হচ্ছে না মধু!’ শাসিয়ে বলে রহমান।
ক্যাচ ক্যাচ তো আমিও বুঝলাম। মানে কী ক?
‘ও আসলে বুলছিল, ঐ দেখ যে ছেলিটা আসছি ওর পাছে পাছে একটা পাগলি থাকে, তার গা-দি’ গবরের গন্ধ বেরুই! ওয়াক! ছিঃ!’
‘তালি, সেদিন আমাদের একসাথে দেকি একটা গরু কী বুলছিল বুলি?” তড়িৎ ভেবে নিয়ে মুখে দুষ্টু হাসি হেসে বলে মধুমালা।
‘বুলা লাগবি না। গরুর ভাষা যে তুই বুঝিস তা আমি জানি। যে যার জাত, সে তার ভাষা বোঝে। এটা আমি না, জ্ঞানি মানষে কয়।
‘তালি তো তুই ক্যাচক্যাচি পাখি। ক্যাচ ক্যাচ! ক্যাচ ক্যাচ!
হলাম। আমার তো ইতে আপত্তি আছে বুলিনি। পাখি হওয়া কত ভাগ্যির বুঝিস তুই? যেমনে খুশি উড়ি যাওয়া যায়। একদিন দেখিস, আমি ঠিকই উড়ি যাব।
‘আমাকে সাথ নিবি?’
‘পাখি গরুক সাথ নেয় কেমুন করি! মেলে তুই ক?
“যাহ্, তুই তোর পাখির কাছে। তোর সাথে বকবক করলি আজ আর বতু তুলা হবে না।
রহমান লাফাতে লাফাতে পাশের সেগুন বাগানের ভেতর দিনে দুপুরে অদৃশ্য হয়ে যায়। কিছুক্ষণ সেই শূন্যতার দিকে তাকিয়ে থাকে মধুমালা। তারপর খানিক দূরে শাক তোলা ছেলেমেয়েদের দিকে এগিয়ে যায়।
.
০৩.
কুক… কুক…কুউক…!’ রহমান ডাক দিয়ে ঘুঘু ডাকে।
কুক… কুক…কুউক…!’ একটা ঘুঘু শিশুগাছের মগডাল থেকে উত্তর নেয়।
‘কুক… কুক…কুউক…!’ রহমান বিছানা থেকে পাল্টা জবাব দেয়ার চেষ্টা করেন। শব্দগুলো কেমন এলোমেলো হয়ে ছড়িয়ে-ছিটিয়ে পড়ে।
মা, বাবা মনে হয় মেন্টালি আর সাউন্ড নেই। খালি আজেবাজে বকছে কয় দিন। থেকে। ইরা বলে।
ইরা মেজো বৌ। ছোট বৌ স্বপ্ন উঠে যাওয়ার ঘণ্টাদুয়েক পর ইরা এল। স্বপ্ন থাকতে থাকইে দুপুরের খাওয়া-গোসল সেরে নিয়েছেন শায়লা বেগম। ঘণ্টাখানেক ঘুমিয়ে ঘুমের নেশাটা আরো বেড়ে গেছে। কিন্তু রহমানের আচরণগত পরিবর্তনে ঘুমানো সম্ভব হচ্ছে না। মানসিক একটা সমস্যা নিশ্চয়ই হয়েছে। কিন্তু তার চেয়ে বড় কথা, কিডনি ফেইলিওর ও হার্ট অ্যাটাক। যদিও মাইনর অ্যাটাক, তবে বিশেষ কেয়ারে না রাখলে বড় কিছু হয়ে যেতে পারে। ডাক্তার বলেছেন, আপাতত কিডনি আর হার্টের ট্রিটমেন্ট চলুক, পরে মানসিক ব্যাপার নিয়ে ভাবা যাবে। শরীরটা সুস্থ হলে অটোমেটিক সেরেও উঠতে পারেন।
‘ডাক্তার তো বলছেন ঠিক হয়ে যাবে। শায়লা ইরার সঙ্গে সঙ্গে নিজেকেও আশ্বস্ত করেন।
মা, মাথার সমস্যা হলে ভেবে দেখেন, কী সমস্যায় না পড়ব আমরা! ছেলেমেয়েরা বড় হয়ে উঠছে, বাড়িতে কত বাইরের লোকজন আসে। একটা প্রেস্টিজ ইস্যু হয়ে দাঁড়াবে না?
বউমা, তোমার শ্বশুর এখনো পাগল হয়ে যাননি। আর তাছাড়া তোমার বাসাতেও সে পাগলামো করছে না। শক্তগলায় কথাগুলো বলতে গেলেন শায়লা, কিন্তু পারলেন না। হাসপাতালের অর্ধেক খরচই চালাচ্ছে ইরার স্বামী, অর্থাৎ শায়লা রহমানের মেজো সন্তান। কথাটা ভেবে কণ্ঠস্বর নত করে বললেন, ‘দোয়া করো বৌমা, তা যেন না হয়।
আর ঘুরল না। সবখানেই তার একই স্বভাব। অফিস শেষ করে সোজা বাড়ি এসে ঘরের মধ্যে লাইট অফ করে বসে থাকা। এভাবে থাকলে কি আর ঢাকা-টরেন্টো আলাদা করা যায়, বলো?’ শায়লা কথাগুলো শেষ করে দেখেন ইরা কানে হেডফোন লাগিয়ে কার সাথে যেন ফিসফিস করে কথা বলছে। নীরব হয়ে যান তিনি।
‘রাইট মা। ইরা বলে। দোয়া তো কম করছি না। সান্টুর কাল থেকে এক্সাম। ওর পাশে না বসে থাকলে পড়তেই বসে না। গতবার একটা নম্বর কম পাওয়ায় রোল দশে নেমে গেছে। এবার যে কী হবে, গড নোজ! সারা দিন হাসপাতাল আর জায়নামাজে বসে দোয়া করতে করতেই কেটে যাচ্ছে। বাবা ভালো হলে, আমি আর আপনার ছেলে ঠিক করেছি আজমির শরীফে সিন্নি দিয়ে আসব। ভালো হবে না, মা?”
‘গত বছরই না তোমার মায়ের জন্য মানত করেছিলে? তোমরা বোন সকলে ঘুরে এলে ওখান থেকে।
‘গিয়েছিলাম। কিন্তু ঘোরা আর হলো কই? আমরা কেবল আজমির শরীফ আর শহরের লেকগুলো ঘুরে দেখতে পেরেছি। তখনই তো বাবা বিছানায় পড়ে গেলেন। আপনার ছেলে বলল, তিন দিনের মধ্যে চলে আসতে। কত কী দেখতে বাকি থেকে গেল, এবার গেলে পুরো রাজস্থান ঘুরে আসব।
ইরার কথায় আগ্রহ পান না শায়লা। তবুও কী এক অজানা কারণে তাল দিতে হয় তাকে।
‘যেও মা। তোমাদের তো এখনই বেড়ানোর সময়। আমার মতো বয়েস হলে আর কিছু দেখা হবে না। তোমার শ্বশুরের সঙ্গে নামেই কানাডায় থাকলাম। নায়াগ্রা
.
০৪.
‘মধু, এক দৌড় দি একমগ পানি নি আয় তো। খাব।’ রহমান হাঁপাতে হাঁপাতে বলে। বউতোলা খেলায় রহমানের দক্ষতা হিংসে করার মতো। মধুমালা ওদের বাড়ি থেকে বদনা ভরে পানি নিয়ে আসে।
‘পানি! পানি!’ খুব কষ্ট করে বলেন রহমান। ইরা পানির বোতলটা তুলে ধরে। শায়লা গ্লাসের অর্ধেক ভরে রহমানের মাথা তুলে ধরে খাওয়ানোর চেষ্টা করেন। বদনায় পানি?’ ক্ষেপে যায় রহমান।
বাবা, বদনা হবে কেন? গ্লাস। এখানে বদনা আসবে কোত্থেকে!’ ইরা বোঝানোর চেষ্টা করে। মুখের কোণে তার চিকন হাসি।
“আরে, ওজুর বদনা। আব্বা এই বদনায় ওজু করে, পানিও খায়। মধুমালা রহমানকে বোঝায়। রহমান বদনার নলটা মুখের মধ্যে নিয়ে ঢকঢক শব্দে পানি গিলতে থাকে।
রহমান হাগার বদনায় পানি খায়! ওই বদনায় নইতন বুড়ি ছোঁচে’ বলে চেঁচিয়ে পাড়াময় করে তোলে বাচ্চু। রহমান বদনা ফেলে বাছুর দিকে তেড়ে যায়।
এক ঝটকায় শায়লার হাতে ধরা গ্লাসটি ফেলে দেন রহমান। তোর একদিন কি আমার একদিন। শ্যালা বাচ্চু! চিবিয়ে চিবিয়ে কথাগুলো বলেন। সবটা বোঝে না শায়লা-ইরা।
‘আম্মা, বাবা কি-সব নাম বলেন, কাউকে চেনেন আপনি?
কারো কারো নাম শুনেছি ওর মুখে। সবাই হয়ত আর বেঁচেও নেই।
‘বাবার বন্ধু না আত্মীয়?’ ইরা প্রশ্ন করে।
‘আমি তো কখনো ওর গ্রামের বাড়ি যাইনি। আমার শ্বশুর দ্বিতীয় বিয়ে করার কারণে শাশুড়ি ওকে নিয়ে ঢাকায় ভাইয়ের বাসায় চলে আসেন। তারপর শাশুড়ি আর ওকে গ্রামে যেতে দেননি, যদি না ফেরে–এই ভয়ে। আমরা কানাডায় থাকাকালীন শ্বশুর মারা যান। কয়েক বছর পর শাশুড়িও গত হলেন। এরপর তোমার শ্বশুরের মুখে আর কখনো গ্রামের বাড়ির বা আত্মীয়স্বজনের গল্প শুনিনি। দেশে ফিরে এলাকার মানুষজনকে না চেনার ভান করে এড়িয়ে যেতে থাকল। গ্রামের কথা তুললেই ক্ষেপে যেত। বলত, গ্রামে মানুষ বাস করে নাকি! এ নেই, সে নেই। যত সব মূর্খের বাস! আমি মেহেরপুরের এক আমব্যবসায়ীর মুখে শুনেছি, ওর দ্বিতীয়পক্ষের এক ভাই ছিল। সে-ই গ্রামের বাড়ি-জমিজমা দেখাশোনা করত।
মা, আমি মামাবাড়ি যাব না। শহর আমার ভাল্লাগে না। শায়লার মুখের দিকে মুখটা তুলে পিটপিট করে তাকিয়ে কথাগুলো বলেন রহমান।
“আচ্ছা যেতে হবে না। মাথায় হাতটা রেখে উত্তর করেন শায়লা। তৃপ্তিতে চোখটা বন্ধ করেন রহমান।
‘চল, তোর ভালো না লাগলি চলে আসবি। আমি তো আর তোকে জোর করি আটকাচ্ছি না। মা কুরুচে-উলে স্যান্ডো গেঞ্জি বুনতে বুনতে বলেন।
‘কেন্তু তুমি তো একেবারেই যাচ্ছ? তুমার ওকিনে যদি ভালো না লাগে? ফিরি। আসবা?’ রহমান প্রশ্ন করে।
না। দৃঢ়কণ্ঠে উত্তর করেন মা।
‘তালি আমি?
হয় এখানে থাকবি, না হলে মা’র সঙ্গে থাকবি। তোর সিদ্ধান্ত।
শক্ত সিদ্ধান্ত মা।
‘শক্ত কেন? মা’র চেয়ি অমন বাবাই তোর কাছে বড় হয়ি গেল? সত্মা’র সংসারে থাকতি পারবি?’ মা প্রশ্ন করেন।
ব্যাপারটা শুধু বাবা আর সংসার না। একিনে আরো অনেক কিছু আছে আমার। বোঝানোর চেষ্টা করে রহমান।
কী আছে শুনি?’ মা সেলাইয়ে মনটা চুবিয়ে জানতে চান।
‘কী করে বোঝাই মা?’ রহমান নিজেও বুঝে উঠতে পারে না তার ঠিক কী কী আছে এখানে।
বিছানায় শুয়ে শুয়ে ‘ক্যাচ ক্যাচ! ক্যাচ ক্যাচ!’ শব্দ করে চলেন রহমান।
‘কুক…কুক…কুউক…’ ডেকে ওঠার ব্যর্থ চেষ্টা করেন।
‘তুই বড় হয়ে গেছিস। মা বলেন। এজন্যেই তোকে জোর করছি না। তোর ভালো আমি তোর ওপরে ছেড়ে দিলাম। তবে এটুকু বলে রাখি, তোকে ছাড়া তোর মা বাঁচবে না।
.
০৬.
মা, তুমি সারা দিন বাবার এমন অদ্ভুত আচরণ টলার কয়রা কী করে? এত শিক্ষিত মানুষ এমন ননসেন্স বিহ্যাভ করে কেমন করে? শোয়েবকে বেশ উত্তেজিত দেখায়। শোয়েব রহমানের ছোট ছেলে।
‘এভাবে বলিস না ছোট। বড়বোন সাদেকা শোয়েবকে থামিয়ে দেয়।
বলব না? সেদিন কী হয়েছে জানো আপা, বাবা ইরাকে কি বিশ্রী একটা কথা বলেছে। বলেছে, তোমার…! ছিঃ আমি ভাবতেও পারছি। ছেলেবৌকে কেউ এ কথা বলে?
‘ওটা ইরাকে না, মধুকে বলেছে। শায়লা উত্তর দেন।
‘এই মধু-টধু আবার এল কোত্থেকে? বাবার কি অন্য কোথাও প্রেম-টেম ছিল, মা? কী একটা সিনেমাটিক নাম! ডাজ শি রিয়েলি এক্সিস্ট? বিরক্তির সুরে প্রশ্ন করে শোয়েব।
‘বাইরে সফিক তোর জন্যে অপেক্ষা করছে। একটা জরুরি আলাপ আছে। সাদেকা শোয়েবকে ঘর থেকে ঠেলে বের করে দেয়। সফিক তাদের মেজো ভাই। পেশায় আইনজীবী। ঢাকায় ভালো নামডাক আছে। সফিক আর শোয়েব হাসপাতালের ক্যাফেটেরিয়ায় বসে।
বাবাকে দেখে কী মনে হলো? সফিক কথা পাড়ে।
‘ম্যাড! টোটালি ম্যাড! শোয়েব উত্তর দেয়।
‘আমি সেটা বলছি না। মানে আর কত দিন আছে বলে মনে হলো? আমার তো মনে হয়, বাবার সময় শেষ। ডাক্তারও আমাকে আকারে-ইঙ্গিতে সেটাই বললেন।
নো ইম্প্রভমেন্ট। যে কোনো সময় একটা কিছু হয়ে যেতে পারে।
কী বললে? না না, অসম্ভব। বাবা চলে গেলে আমি ঝগড়া করব কার সঙ্গে! বলেই হাউমাউ করে কেঁদে ফেলার উপক্রম হয় শোয়েব।
কুল ডাউন। আমরা তো চাই বাবা বেঁচে থাকুক, নাকি? কিন্তু সিদ্ধান্ত তো ওপরআলার হাতে। এখন প্রশ্ন হলো, বাবার হঠাৎ করে কিছু একটা হয়ে গেলে, কোথায় কবর দেয়া হবে–এসব কি আমরা ঠিক করেছি?
‘জানি না। ছোট্ট করে উত্তর দেয় শোয়েব। জানার ব্যাপারে তার আগ্রহ আছে বলেও মনে হয় না।
‘কিন্তু জানতে তো হবেই। লাশ হয়ে গেলে তো আর বাবাকে আমরা হাসপাতাল বাড়ি কোথাও রাখতে পারব না।
‘তুমি কী ভাবছ?
বড় আপার সঙ্গে কথা বললাম। আমরা সকলে থাকি গুলশানে। আশপাশে কবর দেয়া হলে ভালো হত।
হুম। তাহলে তা-ই করো। আমার কোনো আপত্তি নেই।
‘কিন্তু এদিকে কবরস্থানের দাম কত জানিস? বাবা তো কিছু রেখে যাননি। আমরা তার চিকিৎসার জন্যে তো আর কম করছি না। সামনের বছর আমার পড়াশোনার জন্যে কানাডা যাবে। আমি সেই খরচ গোছাতেই হিমশিম খাচ্ছি। বড়ভাই জাপান থেকে কোনো রেসপন্স করছে না। আমি আর তুই মিলে কত পারব বল?
‘তাহলে কোথায় ব্যবস্থা করতে চাইছ। আজিমপুর না জুরাইন? শশায়েব জিজ্ঞেস করে।
মা বলেছেন, ২৫ বছর মেয়াদে যেন বাবার কবরটা দিই আমরা। এটাই নাকি আমাদের কাছে তার শেষ চাওয়া। আমি খোঁজ নিয়ে জেনেছি, এই মেয়াদে মিরপুর বুদ্ধিজীবী কবরস্থান, উত্তরা সেক্টর ১২নং কবরস্থান, আজিমপুর কবরস্থান ও জুরাইন কবরস্থানে খরচ হবে ১১ লক্ষ টাকা।
আর বনানী ও উত্তরা ৪নং সেক্টর কবরস্থানে?
‘ওখানে আরো বেশি। ১৫ লক্ষ টাকা। আবদুল্লাপুরের ওইদিকে একটা কবরস্থান আছে। বেশ সস্তা আবার নতুনও। ওয়েল অ্যারেঞ্জড়। তুই কী বলিস?
‘কিন্তু একটু বেশি দূর হয়ে গেল না?
‘তা হলো। আমরা বিশেষ দিনগুলোতে গেলাম। তোর-আমার-বড় আপার গাড়ি আছে। শহরের বাইরে আমাদের খুব একটা যাওয়া হয় না। এই সুযোগে না হয় গেলাম।
‘আম্মার একটা মত নেয়ার দরকার আছে না?”
‘মা কি বলবেন? মা’র কথা রাখতেই তো আমাদের এই সিদ্ধান্ত নিতে হচ্ছে। কোনো মেয়াদি না হলে তো আমরা যে কোনো কবরস্থান বুক রাখতে পারতাম। মা তো আমাদের কাছেই থাকছেন, নাকি? বড়বোন মায়ের খোঁজ নেবে ভেবেছিস। দুদিন পরপর এসে মাতব্বরি ফলাবে। বড়ভাই ভাবিদের নিয়ে জাপানেই থেকে যাওয়ার বন্দোবস্ত করছে। আমরা হলাম কী যে গিনিপিগ। সব বুলডোজার আমাদের ওপর দিয়েই যায়।
কাউকে না কাউকে তো করতে হয়।
‘সে জন্যেই তো আমরা করে চলেছি। শোন, তোর সায় থাকলে একটা কাজ করতে পারি। বাবার কিছু সম্পত্তি আছে গ্রামে। বাবার সম্ভাইয়ের ছেলেরা সেটা ভোগ করছে বলে খোঁজ নিয়ে জেনেছি। আমরা একটা শক্ত করে কেইস ঠুকতে পারলেই, একটা মোটা অংশ পেয়ে যাই। তুই কী বলিস? আমি সব করব, তুই খালি সঙ্গে থাকবি।’
‘ভাইয়া, আমাকে একটু উঠতে হবে।’ বলেই উঠে পড়ে শোয়েব।
‘ওকে। জানিয়ে রাখলাম, ভেবে দেখিস। শেষ কথাটা বলে সফিক।
কেশে ওঠেন রহমান। মিনিট পাঁচেক টানা কাশেন। জ্বরটা এখনো নামেনি। খানিক আগে সাবেবাসিটার দিয়েছেন শায়লা। আশা করছেন কিছুক্ষণের মধ্যেই কমে যাবে। জ্বর থাকা অবস্থায় রহমানের উল্টোপাল্টা কথা বলার মাত্রাটা আরো বেড়ে যায়।
মা, আমি একটু মবুর বাগান থেকি ঘুরি আসি?’ রহমান অনুরোধের সুরে বলে।
‘সময় নেই। চুয়াডাঙ্গা থেকে দুটোর ট্রেন ধরতে হবে। এখান থেকে কম করেও ঘন্টাদুয়েক সময় হাতে নি বেরোতে হবে।
‘আমি এই আলাম বুলি বলেই অনুমতির অপেক্ষা না করে দৌড় দেয় রহমান।
মা আজই যাচ্ছেন, এটা ঘণ্টাখানেক আগেও টের পেতে দেননি। বাবা রহমানকে আটকে দিতে পারেন, এই ভয়ে চেপে গেছেন। এখন সুযোগ মতো মেহেরপুর থেকে বের হতে পারলেই যেন মায়ের সব চিন্তার অবসান ঘটে। রহমান এই যায়, এই আসে। হয়ত মাঝপথ থেকেই ফিরে এসেছে। কোনো কিছুই যেন সে বুঝে উঠতে পারে না। ঘুমের ঘোরে চলার মতো করে সে মাকে অনুসরণ করে। কার কথা যেন ভাবতে থাকে। এতটা পথ সে ভাবতেই থাকে। ট্রেনে উঠে বসার পর তার নামটা মনে আসে।
‘মধু!’ রহমান জ্বরগায়ে শরীরের সমস্ত শক্তি সঞ্চয় করে উচ্চারণ করেন।
‘যাসনে রহমান! যাসনে! নেমে পড়! ওটা মরণফাঁদ! রহমান!’ ট্রেন ছাড়ার আগমুহূর্তে সতর্ক-হুঁইসেল দেয় স্টেশনে দাঁড়িয়ে থাকা তেল চিটচিটে খাঁকি পোশাক পরা আধা বয়স্ক লোকটি। পেছনে চিৎকার করে দৌড়ে আসে মধুমালা। রহমান ট্রেনের জানালা গলিয়ে পেছন ফিরে তাকায়। কেমন কুয়াশাচ্ছন্ন হয়ে আসে চারপাশ। রহমান খুব শক্তি দিয়ে চোখের পাতা মেলে ধরার চেষ্টা করেন। শায়লা রহমানের দিকে এগিয়ে যান। আজ দুদিন পর রহমান একটু রেসপন্স করেছেন। মরার মতো পড়ে ছিলেন। রহমানের একটু নড়ে ওঠায় শক্তি ফিরে পান শায়লা। এই সংসারে এই শরীরটাই এখন তার একমাত্র শক্তি, এটুকু এ কয়দিনে ভালো মতোই বুঝেছেন তিনি। শায়লা যেন জোর করে রহমানকে বাঁচিয়ে রাখতে চান, নিজের প্রয়োজনেই।
ট্রেন হাঁটার গতিতে চলা শুরু করে।
‘যাসনে রহমান! যাসনে! নেমে পড়! ওটা মরণফাঁদ! রহমান! মধুমালা আরো একবার চিৎকার দিয়ে বলে ওঠে। মধুমালার চেহারা রহমানের চোখের সামনে ভেসে ওঠে। ট্রেনে রহমানের একটা হাত ধরে বসে আছেন মা, অন্য হাত ধরে যেন টানছে মধুমালা। কোনো এক জীবনকে এখন বেছে নিতে হবে তাকে।  ‘আসিস না রহমান। আসিস না। নেমে পড়। এটা মৃত্যুফাঁদ। রহমান’। রহমান হাসপাতালের বিছানা থেকে মধুমালার কণ্ঠে কণ্ঠ মিলিয়ে বলে ওঠেন। মায়ের হাত গলিয়ে ট্রেন থেকে নেমে পড়ে রহমান। মধুমালার দিকে ছুটে যাওয়ার আগমুহূর্তে ট্রেনের ভেতর মাকে শেষবারের মতোন দেখার জন্যে ফিরে তাকায়; দেখে মায়ের নিবিড় বন্ধনে বসে আছে অন্য এক রহমান। হুবহু সে যেন। তার মুখে মিটমিট করে জ্বলছে এক রহস্যময় হাসি। শায়লা কাঁদতে কাঁদতে রহমানের সেই হাসিমাখা মুখে নিজের মুখ লাগিয়ে শেষবারের মতোন আলিঙ্গন করেন।

জীবনটা গল্পের অথবা মরীচিৎকার
ক.
নাম নিয়ে আবারও আমরা বিবাদে জড়ালাম। ছোটখাটো এক কাণ্ড ঘটে গেল বটে। রাতে ঘুমুতেও গেলাম দুজন দু’ঘরে। তর্কটা আমাদের অভ্যাসে দাঁড়িয়ে গেছে। সারা দিনের কাজ শেষে পরিকল্পিত একটা তর্ক, তারপর ঘোরের ভেতর দিয়ে রাত্রিযাপন। রাতে একটু পাক ধরতেই মনে হলো–শিশির আর হিম তো আমাদের কাছে আলাদা কিছু নয়–ওরটা মেনে নিলেই হতো, কিংবা আমারটাই কি এমন মন্দ ছিল! প্রতিদিনই বিচ্ছেদ চূড়ান্ত হলে, মীমাংসার এই সুরটা বড্ড কানে বাজে। ঘুম আজকেও ফাঁকি দেবে নিশ্চিত জেনে বারান্দায় গিয়ে বসলাম। আমাদের শত বছরের পুরনো বারান্দা। সারা দিন কেমন আঁশটে গন্ধ লেগে থাকে। অথচ রাত হলেই সব কেমন বদলে যায়! শিউলির গাঢ় গন্ধ। বছর চল্লিশেক আগে গাছটিকে কেটে ফেলা হয়েছে, গন্ধটা রয়ে গেছে। একটু আঁধার হলেই পথ চিনে চিনে হাজির হয়।
চেয়ারটা টেনে বসলাম, বাবা যেভাবে বসতেন। বাবার কথা মনে হতেই তার উপস্থিতি আমি টের পেলাম। টের পেলাম, বেতের চেয়ারটা বদলে বাঁশের হয়ে গেল। বাঁশের যে এমন চমৎকার চেয়ার হতে পারে সেটা দেখে অনেকেই তাজ্জব বনে যেত। বাবা বেশ মজা পেতেন। অন্ধকার এমন থকথকে কাদার মতো জমাট বাঁধলে আমি বাবার কাছে উঠে এসে বসতাম। বাবা আমার জন্য অপেক্ষা করতেন। আমি আসলেই বাবা গল্প বলা শুরু করতেন। বাঘ-ভালুক কিংবা দৈত্য দানবের নয়, বাবা তার বাবার গল্প বলতেন। বাবা আর তার বাবা মাছ ধরতে যেতেন, সেই সব গ্রাম্যগল্প। বাবা ওই গল্প বলার জন্যই ঐভাবে অন্ধকারে অপেক্ষা করতেন। আমি শুনতে শুনতে এখানেই ঘুমিয়ে পড়তাম। বাবার কথাগুলো মনে হতেই শিশির এসে আমার হাতটি ধরল, যেমন করে আমি ধরতাম।
‘রোজ রোজ আমার নাম নিয়ে তোমরা ঝগড়া করো কেন, বাবা? ছেলেটি মৃদু স্বরে কচি লাউয়ের ডগার মতো মাথা দুলিয়ে জিজ্ঞেস করল। চোখে-মুখে তার রাজ্যের অভিমান।
তোমার যুৎসই একটা নাম তো ঠিক করা চায়, নইলে ডাকব কী বলে? আর তুমিই বা কেমন করে বুঝবে যে আমরা তোমাকেই ডাকছি?
শিশির আমার পায়ের কাছে বসল, যেমন করে আমি বসতাম বাবার।
‘তাই বলে প্রতিদিন ঝগড়া? প্রতিদিন তুমি আর মা আলাদা হওয়া?
আমি প্রসঙ্গ পাল্টাতে বলি, গল্প শুনবে?
‘তোমার আর তোমার বাবার ওই মাছ ধরার গল্পটা তো?
আমি অন্য গল্প খুঁজি। সারাদিন ধরে যে গল্পগুলো নির্মাণ করেছি সেগুলো ঠিকঠাক আছে কিনা স্মরণ করার চেষ্টা করি।
‘বাবা, ওই তারা কুড়ানোর গল্পটা বলো না? শিশির গল্পের মুড়োটা ধরিয়ে দেয়।
সেদিন তুমুল ঝড় হচ্ছিল।
বাবা তুমি প্রতিদিনই ভুল করো, ঝড়ে তারা কুড়াবে কেমন করে? সব তো উড়ে যাবে!
তাহলে ভীষণ বৃষ্টি হচ্ছিল সেদিন।
‘হা হা! বৃষ্টি মানে মেঘ, আর মেঘ নামলে তারা পাবে কোথায়? অন্য কথা বলো।
তা বটে। সেদিন আলোর বন্যায় ভেসে যাচ্ছিল সমস্ত উঠোন-ছাদ, মাঠ-ঘাট। আমি আর বাবা তারাস্নান করব বলে তৈরি হচ্ছিলাম। আমরা আলোকে ফাঁকি দিতে কালো পোশাক পরে নেমেছিলাম। অমনি শুরু হলো তারাবৃষ্টি। প্রথমে ফোঁটায় ফোঁটায়, তারপর ভীষণ টগবগিয়ে। মনে হচ্ছিল আকাশের সমস্ত তারা এক্ষুনি খসে পড়ার মিছিলে শামিল হয়েছে।
‘তোমরা ব্যথা পেয়েছিলে?
পাইনি আবার! আমি আর বাবা সারারাত ধরে তারাগুলোকে কুড়িয়ে জড় করলাম। ‘কী মজা! তারপর?
তারাগুলো খসে পড়ার পর আকাশটা একেবারে বেমানান হয়ে গেল, ন্যাড়া করলে মানুষের মাথা যেমন দেখায়, অমন। তাই বাবা ঠিক করলেন ওগুলো আবার আকাশে ফেরত পাঠাবেন। বললেই তো আর তারাগুলো উল্টো পথে চলতে রাজি না! তাই বাবা ভুলিয়ে-ভালিয়ে নিজেই রাখতে চলে গেলেন। বললেন, আকাশের ন্যাড়া মাথায় একটা একটা করে লাগিয়ে রেখে আবার ফিরে আসবেন।
‘এসেছিল?
অতগুলো তারা লাগানো তো আর কম কথা নয়। দেখ না, প্রতিরাতে কেমন নতুন নতুন তারা ফোটে!
এমনি করে আমরা, ছেলে আর বাবা মিলে, একটু একটু করে গল্প নির্মাণ করি। গল্প করতে করতে ঘুমিয়ে পড়ে ছেলেটি। ঘুম তাকে তলিয়ে নেয় অন্ধকারে। সেই মাছধরার গল্পটা আমি আবার শুরু করি। বাবা এসে আমার আসনে বসেন, চেয়ারটা বদলে বাঁশের হয়, আমি শিশিরের মতো জড় হই পায়ের কাছে। বাবার সেই মাছধরার গল্পটা শুনতে শুনতে ঘুমিয়ে পড়ি আমিও। অন্ধকারে তলিয়ে যেতে যেতে ভাবি বাবাকে জিজ্ঞেস করি বলেছিলে আসবে, আর তো এলে না বাবা? কিন্তু করা হয় না।
ভোরে সূর্য ফুটি ফুটি করলে নীলা এ-ঘরটায় আসে। অন্য নীলা। আমরা কথা বলি। অন্য কথা। আমি শিশিরের কথা ভুলে যাই, নীলা হিমের। কিংবা আমরা ভুলে যাওয়ার ভান করি। আমি অফিসে যাই। শপিং করি। নীলা সংসারের কাজে ব্যস্ত হয়। অনর্থক ব্যস্ততা বাড়ায়। ক্লান্তির অজুহাতে ঘুমিয়ে নেয় একচোট। আবার আমরা রাত হলে এক হই। এক হলেই একঘরে হওয়ার প্রস্তুতি নিই।
.
খ.
আমি না বলেছি, হিমের জন্যে কখনোই কালো রং কিনবে না? কিনবে গোলাপি কিংবা বেগুনি। কালো আমার অসহ্য লাগে।
হাসিব পোশাক ছাড়তে ছাড়তে মলিন কণ্ঠে বলে, বাবা আমার জন্যে কালোই আনতেন।
কিন্তু হিম আমার কালো পরবে না। কিছুতেই না। ও যেদিন বড় হবে, একটু একটু করে বলতে শিখবে, সেদিন…! এরপর আমি আটকে যাই। আর এগুতে পারি না। বর্ণমালাগুলো স্মৃতি থেকে দলবেঁধে সটকে পড়ে। একটা একটা করে মনে করে শব্দ গাঁথার চেষ্টা করি। আফজাল বলে চলে, কেমন এলোমেলো বর্ণে। তখন কেউ কাউকে বুঝতে না পেরে, বোঝার চেষ্টা না করে, ইশারায় ঝগড়া করি। ঝগড়ার অজুহাতে আবার সেই আলাদা হওয়া। সারাদিন ধরে আমরা অপেক্ষা করি ঝগড়ার। অপেক্ষা করি আলাদা হওয়ার। আমরা অপেক্ষা করি শিশির কিংবা হিমের। মেয়েটি গল্প ভালোবাসে। আমরা গল্প বলার জন্যে অপেক্ষা করি।
আমি এ-ঘরটায় চলে আসি। ঘুম আসবে না জেনেও ঘুমানোর চেষ্টা করি। চেষ্টা চূড়ান্ত নিষ্ফল হলে বারান্দায় গিয়ে বসি। এমন একটি বারান্দা আমাদের গাঁয়ের বাড়িতে ছিল। রাত একটু গম্ভীর হতেই চলে যেত বিদ্যুৎ। আর সঙ্গে সঙ্গে ওত পেতে থাকা অন্ধকার হানা দিত আমাদের বুড়ো বাড়িটার ওপর। প্রায় প্রতিদিনই মা ছোট্ট আমাকে বারান্দায় নিয়ে বসতেন। জোনাকি ধরে ধরে আমার কচি মুঠো ভরাট করে জোনাকির গল্প বলতেন। আমার আঙুলগুলো তখন জোনাকির আগুনে জ্বলন্ত কাঠের মতো লাল টুকটুক করত। আমি বুঝে গিয়েছিলাম, এ আগুনে আমার কাতুকুতু লাগা ছাড়া আর কোনো ক্ষতি হবে না! মা তার মেয়েবেলার গল্প বলতেন। মার গল্প আর জোনাকির গল্প মিশে একাকার হয়ে যেত। আমি আলাদা করতে করতে ঘুমিয়ে পড়তাম। মার আর আমার হিমবেলার কথা মনে হতেই টের পাই হিম এসে আমার কোলে উঠে বসেছে। যেমন করে আমি বসতাম।
‘তোমরা রোজ অমন রং নিয়ে ঝগড়া করো কেন, মা? ছোট্ট হিম পাকনা বুড়ির ভঙ্গিমায় জানতে চাইল।
ঝগড়া নয় মা। তোমাকে একটু একটু করে নির্মাণ করা। রং ঠিক না হলে তোমাকে আমরা চিনব কেমন করে, বলো?
‘মা, এদিকটা এমন অন্ধকার করে রাখো কেন?
তোমাকে গল্প বলে ঘুম পাড়াব বলে। আর অন্ধকার না হলে জোনাকিরাও যে পথ হারাবে! অন্ধকারই তো ওদের আলো!
‘রোজ রোজ জোনাকির গল্প ভালো লাগে না। আজ অন্য গল্প বলো।
প্রজাপতির গল্প বলি? ওই যে গাঢ় বেগুনি আর গোলাপি রঙের প্রজাপতির গল্পটা।
তাই বলো।
আমাদের বাগানে তখন ভরা ফুলের মৌসুম। মা ফুল তুলে তুলে তোমার মতো ছোট কোঁকড়ানো চুলে ক্লিপ দিয়ে আঁটকে দিত। একদিন একটা প্রজাপতিকে ফুল ভেবে আঁটকে দিয়েছিল। গাঢ় বেগুনি আর গোলাপি রঙের প্রজাপতি। আমি কি জানতাম! সারা দিন মাথা দুলিয়ে দুলিয়ে হেঁটে বেড়াই আর কে যেন আমার সঙ্গে কথা বলে! প্রথমে বুঝতে পেরে ভয় পেয়েছিলাম, পরে যখন প্রজাপতিটা বলল, তুমি আমার খেলার সাথী হবে? তখন ভয় কেটে গেল।
‘হি হি! ওইটুকু প্রজাপতি কথাও বলে?
হ্যাঁ। ঠিক তোমার মতো করে। আমরা সারাদিন খেলতাম। কখনো এ-গাছে, কখনো ও-গাছে। আমরা গল্প বদলাবদলি করতাম–প্রজাপতি আর মানুষের গল্প। একদিন এই আসছি বলে প্রজাপতিটা আর এল না। আমি সারা দিন ফুঁপিয়ে ফুঁপিয়ে কাঁদলাম। কয়েক দিন কাঁদলাম। অনেকগুলো গল্প জমিয়ে বসে বসে কাঁদলাম। মা হাসতে হাসতে আমার পেট দেখিয়ে বললেন, একদিন ওই প্রজাপতি তোমার এই পেট থেকে বের হয়ে আসবে। আমিও তোমার বেলায় একটা প্রজাপতি হারিয়েছিলাম, সেই জন্যই তোমাকে পেয়েছি। প্রজাপতিটা না হারালে তো তোমাকে আর পেতাম না। তারপর থেকেই আমি পেটের দিকে। তাকিয়ে তোমার কথা ভাবতাম, প্রজাপতিটার কথা ভাবতাম। অপেক্ষা করতাম, কবে তুমি আসবে।
গল্প শুনতে শুনতে ঘুমিয়ে পড়ে মেয়েটা। হিমের মতো জমে যায়। অন্ধকার আরো ঘোর হলে আমি জোনাকির গল্পটা শুরু করি। একটা একটা করে জোনাকিতে ভরে ওঠে বারান্দাটা। মা এসে চেয়ারটাতে বসে। একটা একটা করে জোনাকি আমার মুঠোবন্দি হয়। একমুঠো আলো নিয়ে আমি মায়ের কোলে জড়সড় হয়ে বসি। মা গল্পের বাকিটা ধরে। আমি গল্প শুনতে শুনতে ঘুমিয়ে পড়ি। হিমের মতো জমে থাকি খানিকটা সময়। মাকে বলব বলব করে আর বলা হয় না, প্রজাপতিটা আর যে এল না, মা?
.
গ.
কলিং বেলের শব্দ। বিকাল পাঁচটা। এ সময় হাসিব ফেরে না। কাজের মেয়েটা, প্রতিবেশী ভাবি কিংবা অন্য কেউ ভেবে নীলা দরজাটা খোলে। হাসিব, ফুল হাতে দাঁড়িয়ে। দরজা খুলে যাওয়া মাত্রই ফুলসমেত হাতে নীলাকে শূন্যে তুলে আনন্দে লাফাতে থাকে। হাসিব বহুদিন এভাবে আনন্দ করেনি। শেষ কবে তাকে নিয়ে এমন আনন্দ করেছিল নীলার ঠিক মনে পড়ছে না এই মুহূর্তে। সে হাসিবের এমন আন-ইউজুয়াল উচ্ছ্বাস দেখে খানিকটা ভড়কে যায়।
কিছু কি হয়েছে? ভয়ে ভয়ে জিজ্ঞেস করে নীলা।
কিছু হয়েছে মানে! অনেক কিছু হয়েছে। আমাদের এতদিনের স্বপ্ন সত্যি হতে চলেছে। উই আর নাও রিয়েলি রিয়েলি গোনা বি প্যারেন্টস। রিপোর্ট পজিটিভ এসেছে। ইনডিড নীলা! এত দিন বাদে, ভাবতে পারো?
নীলা অবাক হয়ে হাসিবের দিকে তাকিয়ে থাকে। যেন কিছুতেই হাসিবের কথা বিশ্বাস হচ্ছে না। নিজের তলপেটের ওপর আনন্দে আলতো করে মমতার স্পর্শ বোলাতে থাকে। এবার আর তাহলে আগের মতো ফেক কিছু না। কয়দিন যেটা ডাক্তারের প্রাথমিক কথা মতো টিউমার বলে ধরে নিয়ে বিরক্ত হয়েছে নীলা, আজ সেটা ছুঁয়ে বারবার আদর করতে ইচ্ছে করছে তার।
চলো? তাড়াতাড়ি তৈরি হও। ঘরের ভেতর ঢুকতে ঢুকতে হাসিব বলে।
কোথায়? ছোট্ট করে প্রশ্ন করে নীলা। এখনো সে ঘোরটা ঠিকমতো কাটিয়ে উঠতে পারেনি।
যেদিকে দুচোখ যায়। আজ বহুদিন পর আমরা রিকশায় ঘুরব। কত দিন ইটিং আউট হয়নি! হাসিব বলতে বলতে অফিসের বোরিং ঘোলাটে রঙের শার্টটা পরিবর্তন করে খয়েরি রঙের পোলো টি-শার্ট পরতে থাকে।
সেদিন দু’জনে ডিনার শেষ করে তবেই ফেরে। রাত তখন ১১টা বেজে ১২ মিনিট। দুজনেই খানিকটা ক্লান্ত। ফ্রেশ হয়ে শুয়ে পড়ে। আজ আর বারান্দায় বসে না কেউ। অকারণে কোনো বিবাদেও জড়ায় না। বিছানায় শুয়ে হঠাই চুপ হয়ে যায় দু’জনে। ঘরজুড়ে তখন কেবলই নৈঃশব্দ্য। রাত বাড়তে বাড়তে অন্ধকার আরো জমাট বাঁধে। গম্ভীর হয় নীরবতা। হাসিব আস্তে করে উঠে গিয়ে বারান্দায় বসে। খানিক পরে বারান্দায় চলে আসে নীলাও। দুজন দুজনার বারান্দায়। দু’জন দু’জনার তৈরি করা জগতে। ধীরে ধীরে অন্ধকার পাতলা হতে হতে সকাল নামে। অন্য সকালগুলোর চেয়ে আজকের সকালটা আরো বেশি থমথমে। কেমন যেন বিষাদমাখা। হাসিব নিজের মতো করে তৈরি হয়ে অফিসের জন্য বের হয়। নীলা টেবিলে নাশতা দিতে ভুলে গিয়েছিল। হাসিবেরও খাবার কথা মনে আসেনি। দরজার ওপাশে পা দুটো রেখে নীলার দিকে তাকায় হাসিব।
নীলা একটু এগিয়ে যায়, আস্তে করে বলে- ডাক্তারকে আর একবার ভালো করে রিপোর্টটা দেখালে হয় না? আমার মনে হয় কোথাও কোনো ভুল হচ্ছে। মনে হচ্ছে ওটা অন্য কিছু। হাসিব মাথা ঝাঁকিয়ে “ঠিক আছে’ বলার ইঙ্গিত দিয়ে দ্রুত বেরিয়ে যায়।
জীবনটা গল্পের অথবা মরীচিৎকার
ক.
নাম নিয়ে আবারও আমরা বিবাদে জড়ালাম। ছোটখাটো এক কাণ্ড ঘটে গেল বটে। রাতে ঘুমুতেও গেলাম দুজন দু’ঘরে। তর্কটা আমাদের অভ্যাসে দাঁড়িয়ে গেছে। সারা দিনের কাজ শেষে পরিকল্পিত একটা তর্ক, তারপর ঘোরের ভেতর দিয়ে রাত্রিযাপন। রাতে একটু পাক ধরতেই মনে হলো–শিশির আর হিম তো আমাদের কাছে আলাদা কিছু নয়–ওরটা মেনে নিলেই হতো, কিংবা আমারটাই কি এমন মন্দ ছিল! প্রতিদিনই বিচ্ছেদ চূড়ান্ত হলে, মীমাংসার এই সুরটা বড্ড কানে বাজে। ঘুম আজকেও ফাঁকি দেবে নিশ্চিত জেনে বারান্দায় গিয়ে বসলাম। আমাদের শত বছরের পুরনো বারান্দা। সারা দিন কেমন আঁশটে গন্ধ লেগে থাকে। অথচ রাত হলেই সব কেমন বদলে যায়! শিউলির গাঢ় গন্ধ। বছর চল্লিশেক আগে গাছটিকে কেটে ফেলা হয়েছে, গন্ধটা রয়ে গেছে। একটু আঁধার হলেই পথ চিনে চিনে হাজির হয়।
চেয়ারটা টেনে বসলাম, বাবা যেভাবে বসতেন। বাবার কথা মনে হতেই তার উপস্থিতি আমি টের পেলাম। টের পেলাম, বেতের চেয়ারটা বদলে বাঁশের হয়ে গেল। বাঁশের যে এমন চমৎকার চেয়ার হতে পারে সেটা দেখে অনেকেই তাজ্জব বনে যেত। বাবা বেশ মজা পেতেন। অন্ধকার এমন থকথকে কাদার মতো জমাট বাঁধলে আমি বাবার কাছে উঠে এসে বসতাম। বাবা আমার জন্য অপেক্ষা করতেন। আমি আসলেই বাবা গল্প বলা শুরু করতেন। বাঘ-ভালুক কিংবা দৈত্য দানবের নয়, বাবা তার বাবার গল্প বলতেন। বাবা আর তার বাবা মাছ ধরতে যেতেন, সেই সব গ্রাম্যগল্প। বাবা ওই গল্প বলার জন্যই ঐভাবে অন্ধকারে অপেক্ষা করতেন। আমি শুনতে শুনতে এখানেই ঘুমিয়ে পড়তাম। বাবার কথাগুলো মনে হতেই শিশির এসে আমার হাতটি ধরল, যেমন করে আমি ধরতাম।
‘রোজ রোজ আমার নাম নিয়ে তোমরা ঝগড়া করো কেন, বাবা? ছেলেটি মৃদু স্বরে কচি লাউয়ের ডগার মতো মাথা দুলিয়ে জিজ্ঞেস করল। চোখে-মুখে তার রাজ্যের অভিমান।
তোমার যুৎসই একটা নাম তো ঠিক করা চায়, নইলে ডাকব কী বলে? আর তুমিই বা কেমন করে বুঝবে যে আমরা তোমাকেই ডাকছি?
শিশির আমার পায়ের কাছে বসল, যেমন করে আমি বসতাম বাবার।
‘তাই বলে প্রতিদিন ঝগড়া? প্রতিদিন তুমি আর মা আলাদা হওয়া?
আমি প্রসঙ্গ পাল্টাতে বলি, গল্প শুনবে?
‘তোমার আর তোমার বাবার ওই মাছ ধরার গল্পটা তো?
আমি অন্য গল্প খুঁজি। সারাদিন ধরে যে গল্পগুলো নির্মাণ করেছি সেগুলো ঠিকঠাক আছে কিনা স্মরণ করার চেষ্টা করি।
‘বাবা, ওই তারা কুড়ানোর গল্পটা বলো না? শিশির গল্পের মুড়োটা ধরিয়ে দেয়।
সেদিন তুমুল ঝড় হচ্ছিল।
বাবা তুমি প্রতিদিনই ভুল করো, ঝড়ে তারা কুড়াবে কেমন করে? সব তো উড়ে যাবে!
তাহলে ভীষণ বৃষ্টি হচ্ছিল সেদিন।
‘হা হা! বৃষ্টি মানে মেঘ, আর মেঘ নামলে তারা পাবে কোথায়? অন্য কথা বলো।
তা বটে। সেদিন আলোর বন্যায় ভেসে যাচ্ছিল সমস্ত উঠোন-ছাদ, মাঠ-ঘাট। আমি আর বাবা তারাস্নান করব বলে তৈরি হচ্ছিলাম। আমরা আলোকে ফাঁকি দিতে কালো পোশাক পরে নেমেছিলাম। অমনি শুরু হলো তারাবৃষ্টি। প্রথমে ফোঁটায় ফোঁটায়, তারপর ভীষণ টগবগিয়ে। মনে হচ্ছিল আকাশের সমস্ত তারা এক্ষুনি খসে পড়ার মিছিলে শামিল হয়েছে।
‘তোমরা ব্যথা পেয়েছিলে?
পাইনি আবার! আমি আর বাবা সারারাত ধরে তারাগুলোকে কুড়িয়ে জড় করলাম। ‘কী মজা! তারপর?
তারাগুলো খসে পড়ার পর আকাশটা একেবারে বেমানান হয়ে গেল, ন্যাড়া করলে মানুষের মাথা যেমন দেখায়, অমন। তাই বাবা ঠিক করলেন ওগুলো আবার আকাশে ফেরত পাঠাবেন। বললেই তো আর তারাগুলো উল্টো পথে চলতে রাজি না! তাই বাবা ভুলিয়ে-ভালিয়ে নিজেই রাখতে চলে গেলেন। বললেন, আকাশের ন্যাড়া মাথায় একটা একটা করে লাগিয়ে রেখে আবার ফিরে আসবেন।
‘এসেছিল?
অতগুলো তারা লাগানো তো আর কম কথা নয়। দেখ না, প্রতিরাতে কেমন নতুন নতুন তারা ফোটে!
এমনি করে আমরা, ছেলে আর বাবা মিলে, একটু একটু করে গল্প নির্মাণ করি। গল্প করতে করতে ঘুমিয়ে পড়ে ছেলেটি। ঘুম তাকে তলিয়ে নেয় অন্ধকারে। সেই মাছধরার গল্পটা আমি আবার শুরু করি। বাবা এসে আমার আসনে বসেন, চেয়ারটা বদলে বাঁশের হয়, আমি শিশিরের মতো জড় হই পায়ের কাছে। বাবার সেই মাছধরার গল্পটা শুনতে শুনতে ঘুমিয়ে পড়ি আমিও। অন্ধকারে তলিয়ে যেতে যেতে ভাবি বাবাকে জিজ্ঞেস করি বলেছিলে আসবে, আর তো এলে না বাবা? কিন্তু করা হয় না।
ভোরে সূর্য ফুটি ফুটি করলে নীলা এ-ঘরটায় আসে। অন্য নীলা। আমরা কথা বলি। অন্য কথা। আমি শিশিরের কথা ভুলে যাই, নীলা হিমের। কিংবা আমরা ভুলে যাওয়ার ভান করি। আমি অফিসে যাই। শপিং করি। নীলা সংসারের কাজে ব্যস্ত হয়। অনর্থক ব্যস্ততা বাড়ায়। ক্লান্তির অজুহাতে ঘুমিয়ে নেয় একচোট। আবার আমরা রাত হলে এক হই। এক হলেই একঘরে হওয়ার প্রস্তুতি নিই।
.
খ.
আমি না বলেছি, হিমের জন্যে কখনোই কালো রং কিনবে না? কিনবে গোলাপি কিংবা বেগুনি। কালো আমার অসহ্য লাগে।
হাসিব পোশাক ছাড়তে ছাড়তে মলিন কণ্ঠে বলে, বাবা আমার জন্যে কালোই আনতেন।
কিন্তু হিম আমার কালো পরবে না। কিছুতেই না। ও যেদিন বড় হবে, একটু একটু করে বলতে শিখবে, সেদিন…! এরপর আমি আটকে যাই। আর এগুতে পারি না। বর্ণমালাগুলো স্মৃতি থেকে দলবেঁধে সটকে পড়ে। একটা একটা করে মনে করে শব্দ গাঁথার চেষ্টা করি। আফজাল বলে চলে, কেমন এলোমেলো বর্ণে। তখন কেউ কাউকে বুঝতে না পেরে, বোঝার চেষ্টা না করে, ইশারায় ঝগড়া করি। ঝগড়ার অজুহাতে আবার সেই আলাদা হওয়া। সারাদিন ধরে আমরা অপেক্ষা করি ঝগড়ার। অপেক্ষা করি আলাদা হওয়ার। আমরা অপেক্ষা করি শিশির কিংবা হিমের। মেয়েটি গল্প ভালোবাসে। আমরা গল্প বলার জন্যে অপেক্ষা করি।
আমি এ-ঘরটায় চলে আসি। ঘুম আসবে না জেনেও ঘুমানোর চেষ্টা করি। চেষ্টা চূড়ান্ত নিষ্ফল হলে বারান্দায় গিয়ে বসি। এমন একটি বারান্দা আমাদের গাঁয়ের বাড়িতে ছিল। রাত একটু গম্ভীর হতেই চলে যেত বিদ্যুৎ। আর সঙ্গে সঙ্গে ওত পেতে থাকা অন্ধকার হানা দিত আমাদের বুড়ো বাড়িটার ওপর। প্রায় প্রতিদিনই মা ছোট্ট আমাকে বারান্দায় নিয়ে বসতেন। জোনাকি ধরে ধরে আমার কচি মুঠো ভরাট করে জোনাকির গল্প বলতেন। আমার আঙুলগুলো তখন জোনাকির আগুনে জ্বলন্ত কাঠের মতো লাল টুকটুক করত। আমি বুঝে গিয়েছিলাম, এ আগুনে আমার কাতুকুতু লাগা ছাড়া আর কোনো ক্ষতি হবে না! মা তার মেয়েবেলার গল্প বলতেন। মার গল্প আর জোনাকির গল্প মিশে একাকার হয়ে যেত। আমি আলাদা করতে করতে ঘুমিয়ে পড়তাম। মার আর আমার হিমবেলার কথা মনে হতেই টের পাই হিম এসে আমার কোলে উঠে বসেছে। যেমন করে আমি বসতাম।
‘তোমরা রোজ অমন রং নিয়ে ঝগড়া করো কেন, মা? ছোট্ট হিম পাকনা বুড়ির ভঙ্গিমায় জানতে চাইল।
ঝগড়া নয় মা। তোমাকে একটু একটু করে নির্মাণ করা। রং ঠিক না হলে তোমাকে আমরা চিনব কেমন করে, বলো?
‘মা, এদিকটা এমন অন্ধকার করে রাখো কেন?
তোমাকে গল্প বলে ঘুম পাড়াব বলে। আর অন্ধকার না হলে জোনাকিরাও যে পথ হারাবে! অন্ধকারই তো ওদের আলো!
‘রোজ রোজ জোনাকির গল্প ভালো লাগে না। আজ অন্য গল্প বলো।
প্রজাপতির গল্প বলি? ওই যে গাঢ় বেগুনি আর গোলাপি রঙের প্রজাপতির গল্পটা।
তাই বলো।
আমাদের বাগানে তখন ভরা ফুলের মৌসুম। মা ফুল তুলে তুলে তোমার মতো ছোট কোঁকড়ানো চুলে ক্লিপ দিয়ে আঁটকে দিত। একদিন একটা প্রজাপতিকে ফুল ভেবে আঁটকে দিয়েছিল। গাঢ় বেগুনি আর গোলাপি রঙের প্রজাপতি। আমি কি জানতাম! সারা দিন মাথা দুলিয়ে দুলিয়ে হেঁটে বেড়াই আর কে যেন আমার সঙ্গে কথা বলে! প্রথমে বুঝতে পেরে ভয় পেয়েছিলাম, পরে যখন প্রজাপতিটা বলল, তুমি আমার খেলার সাথী হবে? তখন ভয় কেটে গেল।
‘হি হি! ওইটুকু প্রজাপতি কথাও বলে?
হ্যাঁ। ঠিক তোমার মতো করে। আমরা সারাদিন খেলতাম। কখনো এ-গাছে, কখনো ও-গাছে। আমরা গল্প বদলাবদলি করতাম–প্রজাপতি আর মানুষের গল্প। একদিন এই আসছি বলে প্রজাপতিটা আর এল না। আমি সারা দিন ফুঁপিয়ে ফুঁপিয়ে কাঁদলাম। কয়েক দিন কাঁদলাম। অনেকগুলো গল্প জমিয়ে বসে বসে কাঁদলাম। মা হাসতে হাসতে আমার পেট দেখিয়ে বললেন, একদিন ওই প্রজাপতি তোমার এই পেট থেকে বের হয়ে আসবে। আমিও তোমার বেলায় একটা প্রজাপতি হারিয়েছিলাম, সেই জন্যই তোমাকে পেয়েছি। প্রজাপতিটা না হারালে তো তোমাকে আর পেতাম না। তারপর থেকেই আমি পেটের দিকে। তাকিয়ে তোমার কথা ভাবতাম, প্রজাপতিটার কথা ভাবতাম। অপেক্ষা করতাম, কবে তুমি আসবে।
গল্প শুনতে শুনতে ঘুমিয়ে পড়ে মেয়েটা। হিমের মতো জমে যায়। অন্ধকার আরো ঘোর হলে আমি জোনাকির গল্পটা শুরু করি। একটা একটা করে জোনাকিতে ভরে ওঠে বারান্দাটা। মা এসে চেয়ারটাতে বসে। একটা একটা করে জোনাকি আমার মুঠোবন্দি হয়। একমুঠো আলো নিয়ে আমি মায়ের কোলে জড়সড় হয়ে বসি। মা গল্পের বাকিটা ধরে। আমি গল্প শুনতে শুনতে ঘুমিয়ে পড়ি। হিমের মতো জমে থাকি খানিকটা সময়। মাকে বলব বলব করে আর বলা হয় না, প্রজাপতিটা আর যে এল না, মা?
.
গ.
কলিং বেলের শব্দ। বিকাল পাঁচটা। এ সময় হাসিব ফেরে না। কাজের মেয়েটা, প্রতিবেশী ভাবি কিংবা অন্য কেউ ভেবে নীলা দরজাটা খোলে। হাসিব, ফুল হাতে দাঁড়িয়ে। দরজা খুলে যাওয়া মাত্রই ফুলসমেত হাতে নীলাকে শূন্যে তুলে আনন্দে লাফাতে থাকে। হাসিব বহুদিন এভাবে আনন্দ করেনি। শেষ কবে তাকে নিয়ে এমন আনন্দ করেছিল নীলার ঠিক মনে পড়ছে না এই মুহূর্তে। সে হাসিবের এমন আন-ইউজুয়াল উচ্ছ্বাস দেখে খানিকটা ভড়কে যায়।
কিছু কি হয়েছে? ভয়ে ভয়ে জিজ্ঞেস করে নীলা।
কিছু হয়েছে মানে! অনেক কিছু হয়েছে। আমাদের এতদিনের স্বপ্ন সত্যি হতে চলেছে। উই আর নাও রিয়েলি রিয়েলি গোনা বি প্যারেন্টস। রিপোর্ট পজিটিভ এসেছে। ইনডিড নীলা! এত দিন বাদে, ভাবতে পারো?
নীলা অবাক হয়ে হাসিবের দিকে তাকিয়ে থাকে। যেন কিছুতেই হাসিবের কথা বিশ্বাস হচ্ছে না। নিজের তলপেটের ওপর আনন্দে আলতো করে মমতার স্পর্শ বোলাতে থাকে। এবার আর তাহলে আগের মতো ফেক কিছু না। কয়দিন যেটা ডাক্তারের প্রাথমিক কথা মতো টিউমার বলে ধরে নিয়ে বিরক্ত হয়েছে নীলা, আজ সেটা ছুঁয়ে বারবার আদর করতে ইচ্ছে করছে তার।
চলো? তাড়াতাড়ি তৈরি হও। ঘরের ভেতর ঢুকতে ঢুকতে হাসিব বলে।
কোথায়? ছোট্ট করে প্রশ্ন করে নীলা। এখনো সে ঘোরটা ঠিকমতো কাটিয়ে উঠতে পারেনি।
যেদিকে দুচোখ যায়। আজ বহুদিন পর আমরা রিকশায় ঘুরব। কত দিন ইটিং আউট হয়নি! হাসিব বলতে বলতে অফিসের বোরিং ঘোলাটে রঙের শার্টটা পরিবর্তন করে খয়েরি রঙের পোলো টি-শার্ট পরতে থাকে।
সেদিন দু’জনে ডিনার শেষ করে তবেই ফেরে। রাত তখন ১১টা বেজে ১২ মিনিট। দুজনেই খানিকটা ক্লান্ত। ফ্রেশ হয়ে শুয়ে পড়ে। আজ আর বারান্দায় বসে না কেউ। অকারণে কোনো বিবাদেও জড়ায় না। বিছানায় শুয়ে হঠাই চুপ হয়ে যায় দু’জনে। ঘরজুড়ে তখন কেবলই নৈঃশব্দ্য। রাত বাড়তে বাড়তে অন্ধকার আরো জমাট বাঁধে। গম্ভীর হয় নীরবতা। হাসিব আস্তে করে উঠে গিয়ে বারান্দায় বসে। খানিক পরে বারান্দায় চলে আসে নীলাও। দুজন দুজনার বারান্দায়। দু’জন দু’জনার তৈরি করা জগতে। ধীরে ধীরে অন্ধকার পাতলা হতে হতে সকাল নামে। অন্য সকালগুলোর চেয়ে আজকের সকালটা আরো বেশি থমথমে। কেমন যেন বিষাদমাখা। হাসিব নিজের মতো করে তৈরি হয়ে অফিসের জন্য বের হয়। নীলা টেবিলে নাশতা দিতে ভুলে গিয়েছিল। হাসিবেরও খাবার কথা মনে আসেনি। দরজার ওপাশে পা দুটো রেখে নীলার দিকে তাকায় হাসিব।
নীলা একটু এগিয়ে যায়, আস্তে করে বলে- ডাক্তারকে আর একবার ভালো করে রিপোর্টটা দেখালে হয় না? আমার মনে হয় কোথাও কোনো ভুল হচ্ছে। মনে হচ্ছে ওটা অন্য কিছু। হাসিব মাথা ঝাঁকিয়ে “ঠিক আছে’ বলার ইঙ্গিত দিয়ে দ্রুত বেরিয়ে যায়।

না লিখতে পারা গল্পটা
বছরতিনেক আগে মেয়েটির সঙ্গে প্রথম দেখা। স্পষ্ট মনে আছে। তখন আমি রাজশাহী সাহেব বাজারের মোল্লা ম্যাচে থাকি। ছ’তলায় উত্তরমুখী ছোট্ট একটি কক্ষ। মেয়েটি যখন এল তখন রাত তিনটা বাজতে মিনিটসাতেক বাকি। আমি ওর কথা শোনার এক ফাঁকে ঘড়ির দিকে তাকিয়ে দেখে নিয়েছিলাম। সেটা অবশ্য স্বপ্নের ভেতরের সময়। ঘুম ভেঙে দেখি, সবে বারোটা ছুঁই ছুঁই। আরও নির্দিষ্ট করে বললে এগারোটা সাতচল্লিশ মিনিট। সাধারণত এত আর্লি আমি ঘুমাই না। সেদিন কি এক অজানা কারণে ঘুমিয়ে পড়েছিলাম। যতদূর মনে পড়ে, লাইটটা অন করেই ঘুমিয়েছিলাম। ঘুম থেকে উঠে দেখি অফ। চাঁদের একটা চিকন আলো ভেনটিলেটর দিয়ে সোজা আমার নাক বরাবর এসে পড়েছে। ঘেমেও গেছি ভীষণ। আগস্ট মাস। এ-সময় ফ্যান ঘুরলেও মাঝে মাঝে এমন ঘেমে ওঠাটা অস্বাভাবিক কিছু নয়। লাইট অন করে আর ঘুমাতে পারিনি। ছাদে গেলে আরাম পেতাম। হয়ত। কিন্তু একটু আগে যা ঘটেছে তাতে সাহসে কুলাল না। সারাক্ষণ মেয়েটির চেহারা চোখে চোখে ভাসছিল। মনে হচ্ছিল, চোখের ক্যানভাসে কোনো শিল্পী এসে ছবিটা এঁকে দিয়ে গেছেন!
মেয়েটি ঠিক বিছানার কোণায় এসে বসল। স্বপ্নে ঘটে যাওয়া ঘটনা এত ডিটেইলে মনে থাকে না। কিন্তু আমার ঠিক ঠিক মনে ছিল। যা ঘটেছে তার সমস্তটাই যেন আমি আবারও দেখতে পাচ্ছিলাম! ও অমন করে বসে থাকল কিছুক্ষণ। প্রথমে ভেবেছিলাম স্বপ্নে দেখছি। অর্থাৎ ড্রিম উইদইন অ্যা ড্রিম! পরে দেখি বিষয়টা তেমন নয়। খুব বিষণ্ণ চেহারা নিয়ে বসে আছে। প্রথমে অত ভালো করে কিছু দেখা যায়নি। মনে হচ্ছিল, ভেজা গ্লাসের ওপার থেকে দেখছি ওকে। একটু ধাতস্থ হতেই টের পেলাম-মেয়েটির মুখের তিন ভাগের দু’ভাগ ঝলসানো। এখন শুকিয়ে খাঁজকাটা খাঁজকাটা হয়ে আছে। গাঁয়ের মেটেল রাস্তায় কাদা শুকানোর পর এমন ভাবটা রয়ে যায়। ভারতীয় ভৌতিক সিনেমায় ভূত-চরিত্রদের এমন বীভৎস মেকআপ করানো হয়। পর্দায় দেখে খানিকটা মজা পেলেও এভাবে সামনাসামনি দেখে গাটা ঘিনঘিন করে উঠল। আমি চুপচাপ বোকার মতো তাকিয়েছিলাম। আর ঘামছিলাম যে, সেটা ঘুম ভাঙার পর বুঝেছি।
আপনি লেখেন? মেয়েটি খুব স্বাভাবিক স্বরে জিজ্ঞেস করল। মনে হলো, আমরা ট্রেনে মুখোমুখি বসে একটা সৌজন্য আলাপ শুরু করতে চলেছি।
কী লেখেন? গল্প? মেয়েটি আবার প্রশ্ন করল। উত্তরটা তার প্রশ্নেই ছিল। বুঝতে পারলাম সব কিছু জেনেই সে এসেছে। তবুও হ্রাসূচক মাথা নাড়ানোর প্রয়োজনবোধ করলাম।
আমাকে নিয়ে লিখবেন? মেয়েটি অনুরোধের সুরে বলল। কী উত্তর দেব ঠিক বুঝে উঠতে পারছিলাম না।
লিখতে কিন্তু হবেই। এইবার তার কণ্ঠে খানিকটা জোর এসেছে। আমার আর হ্যাঁ না বলে উপায় থাকল না। মেয়েটি আমার ভ্যাবাচ্যাকা ভাব দেখে মুচকি একটা হাসি দিল। মুখের যে অংশটা পোড়েনি সেই অংশের দিকে তাকিয়ে থেকে টের পেলাম।
এক গ্লাস পানি হবে? সে বলল। আমি পানি পান করার জন্যে গ্লাস ব্যবহার করি না। রুমে একটাই গ্লাস আছে, কে যেন গিফ্ট করেছিল, ওটা এখন কলমদানি সেজে টেবিলে বসে আছে। বন্ধুরা আসলে কলমগুলো নামিয়ে অ্যাস্ট্রে হিসেবেও ব্যবহার করে। কোকের এক লিটার বোতলে খানিকটা পানি পড়ে ছিল। সেদিন পানি তুলতে ভুলে গিয়েছিলাম। প্রায়ই এই ভুলটা হয়। যেদিন ভুলটা হয় সেদিন পাশের রুম থেকে হাফ বোতল ধার করে রাতটা পার করে দিই। বোতলটা এগিয়ে দিলাম। ও হাতে নিয়ে আবার আমার দিকে এগিয়ে দিল। আমি বোতলের মুখ খুলতে খুলতে মনে মনে ভেবে মজা পেলাম কেমন মুখপুড়ি পেত্নী তুমি যে বোতলের মুখটাও খুলতে পারো না! তুমি ফুঁ দিলেই তো…!
ফুঁ দিলে এই রুমের কোনো কিছুই আর জায়গা মতো থাকবে না। ঝড় বয়ে যাবে! মেয়েটি বলল। তার মানে সে মনের কথা পড়তে পারে। ভীষণ ভয়ঙ্কর কথা। এতক্ষণ আমি মনে মনে কী কী ভেবেছিলাম, তাই নিয়ে ভাবনায় পড়ে গেলাম। মেয়েটির স্ফীত বুক দেখে ভেবেছিলাম, এত আগুন বুকে বয়ে বেড়ালে মুখ তো পুড়বেই! এখন সেটা মনে পড়ে গেলে খুব লজ্জা পেলাম।
আমাকে নিয়ে কী লিখবেন, সেটা তো জানতে চাইলেন না? মেয়েটি হেসে হেসে কথা বলার চেষ্টা করছিল। অমন বিশ্রী মুখে হাসিটা মোটেও ভালো দেখাচ্ছিল না। একপাশের মাড়ি আলগা হয়ে কঙ্কালের মতো দেখাচ্ছিল।
আপনি যা যা বলবেন। বললাম আমি।
আমি যদি সব বলেই দিই, তবে আপনার মতো লেখক ধরলাম কেন!
জি। কথা ঠিক। মনে মনে বললাম। এখন মনে মনে বলা আর মুখে বলা একই কথা।
আমার কথা লিখবেন আপনি। মেয়েটি পানি পান শেষ করে বলল। তারপরও যদি একটু ধরিয়ে দিতেন?
সেটা দিতেই তো আসা। এটা বলেই মেয়েটি বুক থেকে শাড়ির আঁচলটা নামাল। এই প্রথম খেয়াল করলাম ব্লাউজ-ব্রা কোনো কিছুই পরেনি সে। একদম উদোম বুক আমার সামনে। যথেষ্ট উঁচু, মাংসল। কিন্তু মুখের দুভাগের মতোই খাঁজকাটা খাজকাটা। আমি একবার তাকিয়েই বিদ্যুদ্বেগে দৃষ্টিটা সরিয়ে নিলাম। এমন ভয়ংকর বীভৎস স্বপ্ন আমি কেন দেখছি–স্বপ্নেই নিজেকে ভর্ৎসনা করলাম। নিজেকে জাগাতে একবার বলে উঠলাম ইটস নট রিয়েল। জাস্ট অ্যা ড্রিম। ওয়েক আপ।
ছুঁয়ে দেখবেন? মেয়েটি বলল।
না, না। না। আমার বিশ্বাস হয়েছে। আপনি বুকটা ঢাকুন প্লিজ।
কেন? আগে তো খুউব দেখতে চাচ্ছিলেন। পোড়া এই জন্যে তো! দেখতে ভালো লাগে না, না? মেয়েটি বলল। আমি চুপ করে শুনলাম। বুকের কাপড় ওঠাল না। আমাকে ভয় দেখানোর ভালো তরিকা সে উদ্ধার করে ফেলেছে।
আমি লিখে দেব। সুবোধ বালকের মতো বললাম।
আমাকে হাসলে ভালো লাগে না। দেখতে ভালো দেখায় না। আমাকে ভূতের মতো, অন্ধকারের মতো, মানুষ দেখলে ভয়ে ভড়কে যায়। কেন বেঁচে থাকব আমি? মেয়েটি বলল। এজন্যেই তো সত্যি সত্যি ভূত বনে গেলাম! হিঃ হিঃ! মেয়েটি হাসল। কুৎসিত করে হাসার চেষ্টা। কিন্তু বৃষ্টির রিনিঝিনি শব্দের মতো বেজে উঠল তার হাসির ঐকতান।
আপনি আত্মহত্যা করেছেন? আমি জিজ্ঞেস করলাম।
না, আত্মহত্যা করিনি। আমাকে মেরে ফেলা হয়েছে। এরপর মেয়েটি বলল তার সব বলা। খুবই সাদামাটা সেসব কথাবার্তা। রোজই কাগজ কিংবা টেলিভিশন খুললেই জানা যায়-মোটামুটি একই কারণে ঝলসে গেছে কুলছুম, ইরা কিংবা শ্যামার মুখ-বুক। অ্যাসিড-সন্ত্রাসী বেকসুর খালাস। কোনো বিশেষ ক্ষমতা বলে নয়, পুরুষ এই কারণেই। বঞ্চনা আর স্বপ্নভঙ্গ সহ্য করতে না পেরে কুলছুম, ইরা কিংবা শ্যামার আত্মহত্যা। খুবই ম্যাড়মেড়ে একপেশে ট্র্যাজিক ঘটনা। এসব লেখা সংবাদকর্মীদের কাজ। আধুনিক গল্প লেখিয়েদের এসব লেখা মানায় না। আমি হলাম পোস্টমডার্ন রাইটার! বন্ধুরা তা-ই বলে। আমি লিখব বার্থলেম কিংবা জন ফাওস-এর মতো। তবুও ভয়ে ভয়ে বললাম এবং ভাবলাম, আমি লিখব। মেয়েটি খানিকটা খুশি খুশি ভাব করে চলে গেল। বন্ধ দরজা এড়িয়ে কিভাবে যায়, সেটা মনোযোগ দিয়ে দেখতে গিয়ে ঘুমটা পট করে শব্দ হয়ে ভেঙে গেল। এই প্রথম ঘুম ভাঙলে যে শব্দ হতে পারে সেটা অভিজ্ঞতা দিয়ে টের পেলাম।
সেদিন আটটা দশে ছিল আল মামুন স্যারের মেটামরফোসিসের ওপর সমাপনী লেকচার। প্রতিদিনকার মতো হাত-মুখ ধুয়ে কটা বিস্কিট মুখে দিয়ে রওনা হলাম। বোতলে একফোঁটাও পানি নেই। ভবনতলে হোটেলে পানি খেয়ে বের হলাম। এমনটি প্রায়ই হয়। প্রতিদিনকার অভ্যস্ত জীবনে মেয়েটির কথা বেমালুম ভুলে গেলাম। ক্লাস শেষ করে কাফকার লেখনী-স্টাইল নিয়ে লেখক বন্ধু হিশাম এবং রাতুলের সঙ্গে জমিয়ে আড্ডা। কাফকার এই মেথডটা কী করে অ্যাপ্লাই করা যায়, সেই চিন্তা তখন মাথাজুড়ে। এর কিছুদিন পর এমএ পরীক্ষা। পড়া আর লেখালেখির চাপে মেয়েটি অন্য সব স্বপ্নের মতো আমার জীবন থেকে নেই হয়ে গেল। মাঝে আরও আরও স্বপ্ন দেখেছি, ভুলেও গেছি একটার পর একটা। কিন্তু কোনো একটি স্বপ্নের পুনরাবৃত্তি সেই প্রথম ঘটল। বছরখানেক পরে। তখন আমি ঢাকায় আসার প্রস্তুতি নিচ্ছি। সেদিনও ছিল শুক্রবার। মানে আগেরবারও শুক্রবার ছিল বলে আমার ধারণা। কেননা আব্দুল্লাহ আল মামুন স্যারের ক্লাস শনিবারই হতো।
মেয়েটি আগের জায়গাতেই বসল। আমি সেদিন বোম্বের মাতৃভূমি সিনেমাটি দেখতে দেখতে ঘুমিয়ে পড়েছিলাম। আজব প্লটের এক সিনেমা। ভারতের এক গায়ে জ্বণহত্যা ও শিশুকন্যা হত্যার ফলে গ্রামটি নারীশূন্য হয়ে পড়ে। দূরে এক পরিত্যক্ত বাড়িতে একটি পরিবার এক মেয়েসমেত লুকিয়ে থাকে। পরে গ্রামের মোড়লের বড় ছেলের সঙ্গে ওই মেয়ের বিয়ে দেওয়া হয়। এরপর মেয়েটির শ্বশুর দেবরসহ গ্রামশুদ্ধ লোক মেয়েটিকে ধর্ষণ করে। মেয়েটির সন্তানসম্ভবা হলে পিতৃত্বের দাবি ওঠে ঘরে ঘরে। ভাবছিলাম ওই মেয়েটি। মুখের দিকে ভালো করে তাকিয়ে বুঝতে পারলাম, ভুল ভেবেছি।
লিখলেন না যে? মেয়েটি বলল। আমি অপরাধীর মতো জড়সড় হয়ে বসে রইলাম। কী বাহানা বানানো যায় ভাবছিলাম।
আপনি কলমে লেখেন না যে আপনার কলমের কালি প্রায়ই শেষ হয়ে গিয়েছিল। আপনার কম্পিউটার বছরজুড়ে দিব্যি চলেছে। আপনি প্রতিদিনই কিছু না কিছু লিখেছেন। আমি দেখে গেছি। আমার কথা লিখছেন ভেবে বিরক্ত করিনি। মেয়েটি গড়গড় করে বলল। আমি কোনো কথা বললাম না। ও মনের কথা বুঝতে পারে, মনে পড়ে গেলে মনে মনেও কিছু না ভাবার চেষ্টা করলাম।
আমার গল্পটা আপনাকে লিখতেই হবে। কেউ জানে না আমার মৃত্যুর আসল কারণ। সকলে জানে আমি আত্মহত্যা করেছি। অথচ আমাকে খুন করা হয়েছে। আমার বন্ধু-পরিবার কেউই আমার পাশে দাঁড়ায়নি। সকলে একটু একটু করে খুন করেছে আমাকে। সবাইকে এটা জানাতে চাই। অন্তত প্রত্যেকটা মেয়েকে। আরও অনেক কিছু বলল মেয়েটি। সব প্রচলিত নারীবাদী কথাবার্তা। আমরা পত্রিকা বা টিভি খুললেই এমন সব কথা শুনি। শুনতে শুনতে আমাদের মুখস্থ হয়ে গেছে। সয়ে গেছে রন্ধ্রে রন্ধ্রে। কাগজগুলো নতুন কিছু চায়। এসব কথা লিখলে আমার গল্প ছাপবের না কোনও সম্পাদক। বলবেন চর্চিত বিষয় চর্বন। আবার না লিখেও রক্ষা নেই। একটা ফাঁদে আমি আঁটকে গেছি। লিখেই মুক্তি।
লিখব আশ্বস্ত হয়ে মেয়েটি চলে গেল। নাম জিজ্ঞেস করেছিলাম; বলল, একটা মেয়ে।
এক সপ্তাহ-এক মাস, বেশি দেরি করলে আবারও চলে আসতে পারে। এবার আসলে মেজাজটা যে চড়া হবে সেটা আর বলার অপেক্ষা রাখে না। আমি আতঙ্কে আতঙ্কে লিখতে থাকলাম। ও কিভাবে আমার কাছে আসত, কেমন বীভৎস ওর চেহারা–এই সব নিয়ে। অ্যাসিড-আত্মহত্যার বিষয়টি এড়িয়ে একটা পরাবাস্তব প্রেমের গল্প ফেঁদে বসলাম। গল্পটি শেষ হতে হতে আমি ঢাকায়। তত দিনে আরও একটা বছর ফুড়ুৎ করে উড়াল। হাউ ডাজ টাইম ফ্লাই? কে জানে! নতুন চাকরি নিয়ে ব্যস্ত সময়, গল্পটি যে ফাইনালি দেখে কাউকে পাঠাব সেই সময় হচ্ছিল না। গত মাসে এক বন্ধুপ্রতিম সম্পাদক খুব করে পেয়ে বসলেন। দুপুর বারোটায় ফোন এল। তখন আমি অফিসে। ঠিক করলাম, বাসায় ফিরেই একবার চোখ বুলিয়ে পাঠিয়ে দেব। সন্ধ্যায় বাসায় ফিরতে ফিরতে সেটাই ভাবছিলাম। আরও কী কী যেন ভাবছিলাম।
হরতাল। রাস্তা ফাঁকাই ছিল। পাশের সিটে একটি মেয়ে এসে বসল। কিংবা আগে থেকেই বসা ছিল, আমি খেয়াল করিনি। আমার এই বেখেয়ালি স্বভাবটা বেশ পুরানো। নামতে যাব এমন সময় মেয়েটি কথা বলল। ভাবলাম, অন্য কারো সঙ্গে তাই গুরুত্ব দিইনি। কথাগুলো কানে এল : যেটি লিখেছেন ওটি আমার গল্প না। গত দশ বছরে কত লেখককে বললাম, কেউ আর আমার গল্পটি লিখলেন না! সকলে তাদের গল্পটি লিখেছেন। মেয়েটির দিকে তাকালাম। কথাগুলো মনে মনে বলছিল আর আমি শুনতে পাচ্ছিলাম। সৌম্য-সুন্দর চেহারা। বলছি না যে, পৃথিবীর সুন্দরতম নারী সে; তবে চেহারায় কী যেন ছিল, আমি ঠিক ঠিক বলতে পারব না। অনেক কিছুই আমি ঠিক ঠিক বলতে পারি না। মেয়েটি আমার দিকে তাকিয়ে হাসল। রাতের সেই হাসি। ভাবলাম এটা আমার নিজস্ব থট প্রসেস। তাই মেয়েটির সঙ্গে কথা না বলেই গাড়ি থেকে নেমে পড়লাম। সে আমার মনের কথা বোঝে। নিশ্চয়ই বুঝতে পেরেছে আমি কী বলতে চেয়েছি! গাড়ি থেকে নেমে শেষবারের মতোন তাকালাম, তার সেই অন্ধকারে চুপটি মেরে বসে থাকা চেহারাটা একঝলক ভেসে উঠল। সেই বীভৎস ক্ষত। সেই হাসিটাও।
বাসায় ফিরে গল্পটি আর খুঁজে পেলাম না। নাম দিয়েছিলাম, ‘গল্পটা মেয়েটির’। কম্পিউটারের প্রায় প্রতিটা ফোল্ডারে তন্ন তন্ন করে খুঁজলাম। যেসব ফোল্ডারে রাখিনি নিশ্চিত জেনেও ওলটপালট করলাম। যে ডায়েরিতে কিছু নোট টুকেছিলাম, সেটিও বর্ণহীন পড়ে আছে। যেন মেয়েটিকে নিয়ে কোনো দিন কিছু লিখিনি। একটি শব্দও না।
না লিখতে পারা গল্পটা
বছরতিনেক আগে মেয়েটির সঙ্গে প্রথম দেখা। স্পষ্ট মনে আছে। তখন আমি রাজশাহী সাহেব বাজারের মোল্লা ম্যাচে থাকি। ছ’তলায় উত্তরমুখী ছোট্ট একটি কক্ষ। মেয়েটি যখন এল তখন রাত তিনটা বাজতে মিনিটসাতেক বাকি। আমি ওর কথা শোনার এক ফাঁকে ঘড়ির দিকে তাকিয়ে দেখে নিয়েছিলাম। সেটা অবশ্য স্বপ্নের ভেতরের সময়। ঘুম ভেঙে দেখি, সবে বারোটা ছুঁই ছুঁই। আরও নির্দিষ্ট করে বললে এগারোটা সাতচল্লিশ মিনিট। সাধারণত এত আর্লি আমি ঘুমাই না। সেদিন কি এক অজানা কারণে ঘুমিয়ে পড়েছিলাম। যতদূর মনে পড়ে, লাইটটা অন করেই ঘুমিয়েছিলাম। ঘুম থেকে উঠে দেখি অফ। চাঁদের একটা চিকন আলো ভেনটিলেটর দিয়ে সোজা আমার নাক বরাবর এসে পড়েছে। ঘেমেও গেছি ভীষণ। আগস্ট মাস। এ-সময় ফ্যান ঘুরলেও মাঝে মাঝে এমন ঘেমে ওঠাটা অস্বাভাবিক কিছু নয়। লাইট অন করে আর ঘুমাতে পারিনি। ছাদে গেলে আরাম পেতাম। হয়ত। কিন্তু একটু আগে যা ঘটেছে তাতে সাহসে কুলাল না। সারাক্ষণ মেয়েটির চেহারা চোখে চোখে ভাসছিল। মনে হচ্ছিল, চোখের ক্যানভাসে কোনো শিল্পী এসে ছবিটা এঁকে দিয়ে গেছেন!
মেয়েটি ঠিক বিছানার কোণায় এসে বসল। স্বপ্নে ঘটে যাওয়া ঘটনা এত ডিটেইলে মনে থাকে না। কিন্তু আমার ঠিক ঠিক মনে ছিল। যা ঘটেছে তার সমস্তটাই যেন আমি আবারও দেখতে পাচ্ছিলাম! ও অমন করে বসে থাকল কিছুক্ষণ। প্রথমে ভেবেছিলাম স্বপ্নে দেখছি। অর্থাৎ ড্রিম উইদইন অ্যা ড্রিম! পরে দেখি বিষয়টা তেমন নয়। খুব বিষণ্ণ চেহারা নিয়ে বসে আছে। প্রথমে অত ভালো করে কিছু দেখা যায়নি। মনে হচ্ছিল, ভেজা গ্লাসের ওপার থেকে দেখছি ওকে। একটু ধাতস্থ হতেই টের পেলাম-মেয়েটির মুখের তিন ভাগের দু’ভাগ ঝলসানো। এখন শুকিয়ে খাঁজকাটা খাঁজকাটা হয়ে আছে। গাঁয়ের মেটেল রাস্তায় কাদা শুকানোর পর এমন ভাবটা রয়ে যায়। ভারতীয় ভৌতিক সিনেমায় ভূত-চরিত্রদের এমন বীভৎস মেকআপ করানো হয়। পর্দায় দেখে খানিকটা মজা পেলেও এভাবে সামনাসামনি দেখে গাটা ঘিনঘিন করে উঠল। আমি চুপচাপ বোকার মতো তাকিয়েছিলাম। আর ঘামছিলাম যে, সেটা ঘুম ভাঙার পর বুঝেছি।
আপনি লেখেন? মেয়েটি খুব স্বাভাবিক স্বরে জিজ্ঞেস করল। মনে হলো, আমরা ট্রেনে মুখোমুখি বসে একটা সৌজন্য আলাপ শুরু করতে চলেছি।
কী লেখেন? গল্প? মেয়েটি আবার প্রশ্ন করল। উত্তরটা তার প্রশ্নেই ছিল। বুঝতে পারলাম সব কিছু জেনেই সে এসেছে। তবুও হ্রাসূচক মাথা নাড়ানোর প্রয়োজনবোধ করলাম।
আমাকে নিয়ে লিখবেন? মেয়েটি অনুরোধের সুরে বলল। কী উত্তর দেব ঠিক বুঝে উঠতে পারছিলাম না।
লিখতে কিন্তু হবেই। এইবার তার কণ্ঠে খানিকটা জোর এসেছে। আমার আর হ্যাঁ না বলে উপায় থাকল না। মেয়েটি আমার ভ্যাবাচ্যাকা ভাব দেখে মুচকি একটা হাসি দিল। মুখের যে অংশটা পোড়েনি সেই অংশের দিকে তাকিয়ে থেকে টের পেলাম।
এক গ্লাস পানি হবে? সে বলল। আমি পানি পান করার জন্যে গ্লাস ব্যবহার করি না। রুমে একটাই গ্লাস আছে, কে যেন গিফ্ট করেছিল, ওটা এখন কলমদানি সেজে টেবিলে বসে আছে। বন্ধুরা আসলে কলমগুলো নামিয়ে অ্যাস্ট্রে হিসেবেও ব্যবহার করে। কোকের এক লিটার বোতলে খানিকটা পানি পড়ে ছিল। সেদিন পানি তুলতে ভুলে গিয়েছিলাম। প্রায়ই এই ভুলটা হয়। যেদিন ভুলটা হয় সেদিন পাশের রুম থেকে হাফ বোতল ধার করে রাতটা পার করে দিই। বোতলটা এগিয়ে দিলাম। ও হাতে নিয়ে আবার আমার দিকে এগিয়ে দিল। আমি বোতলের মুখ খুলতে খুলতে মনে মনে ভেবে মজা পেলাম কেমন মুখপুড়ি পেত্নী তুমি যে বোতলের মুখটাও খুলতে পারো না! তুমি ফুঁ দিলেই তো…!
ফুঁ দিলে এই রুমের কোনো কিছুই আর জায়গা মতো থাকবে না। ঝড় বয়ে যাবে! মেয়েটি বলল। তার মানে সে মনের কথা পড়তে পারে। ভীষণ ভয়ঙ্কর কথা। এতক্ষণ আমি মনে মনে কী কী ভেবেছিলাম, তাই নিয়ে ভাবনায় পড়ে গেলাম। মেয়েটির স্ফীত বুক দেখে ভেবেছিলাম, এত আগুন বুকে বয়ে বেড়ালে মুখ তো পুড়বেই! এখন সেটা মনে পড়ে গেলে খুব লজ্জা পেলাম।
আমাকে নিয়ে কী লিখবেন, সেটা তো জানতে চাইলেন না? মেয়েটি হেসে হেসে কথা বলার চেষ্টা করছিল। অমন বিশ্রী মুখে হাসিটা মোটেও ভালো দেখাচ্ছিল না। একপাশের মাড়ি আলগা হয়ে কঙ্কালের মতো দেখাচ্ছিল।
আপনি যা যা বলবেন। বললাম আমি।
আমি যদি সব বলেই দিই, তবে আপনার মতো লেখক ধরলাম কেন!
জি। কথা ঠিক। মনে মনে বললাম। এখন মনে মনে বলা আর মুখে বলা একই কথা।
আমার কথা লিখবেন আপনি। মেয়েটি পানি পান শেষ করে বলল। তারপরও যদি একটু ধরিয়ে দিতেন?
সেটা দিতেই তো আসা। এটা বলেই মেয়েটি বুক থেকে শাড়ির আঁচলটা নামাল। এই প্রথম খেয়াল করলাম ব্লাউজ-ব্রা কোনো কিছুই পরেনি সে। একদম উদোম বুক আমার সামনে। যথেষ্ট উঁচু, মাংসল। কিন্তু মুখের দুভাগের মতোই খাঁজকাটা খাজকাটা। আমি একবার তাকিয়েই বিদ্যুদ্বেগে দৃষ্টিটা সরিয়ে নিলাম। এমন ভয়ংকর বীভৎস স্বপ্ন আমি কেন দেখছি–স্বপ্নেই নিজেকে ভর্ৎসনা করলাম। নিজেকে জাগাতে একবার বলে উঠলাম ইটস নট রিয়েল। জাস্ট অ্যা ড্রিম। ওয়েক আপ।
ছুঁয়ে দেখবেন? মেয়েটি বলল।
না, না। না। আমার বিশ্বাস হয়েছে। আপনি বুকটা ঢাকুন প্লিজ।
কেন? আগে তো খুউব দেখতে চাচ্ছিলেন। পোড়া এই জন্যে তো! দেখতে ভালো লাগে না, না? মেয়েটি বলল। আমি চুপ করে শুনলাম। বুকের কাপড় ওঠাল না। আমাকে ভয় দেখানোর ভালো তরিকা সে উদ্ধার করে ফেলেছে।
আমি লিখে দেব। সুবোধ বালকের মতো বললাম।
আমাকে হাসলে ভালো লাগে না। দেখতে ভালো দেখায় না। আমাকে ভূতের মতো, অন্ধকারের মতো, মানুষ দেখলে ভয়ে ভড়কে যায়। কেন বেঁচে থাকব আমি? মেয়েটি বলল। এজন্যেই তো সত্যি সত্যি ভূত বনে গেলাম! হিঃ হিঃ! মেয়েটি হাসল। কুৎসিত করে হাসার চেষ্টা। কিন্তু বৃষ্টির রিনিঝিনি শব্দের মতো বেজে উঠল তার হাসির ঐকতান।
আপনি আত্মহত্যা করেছেন? আমি জিজ্ঞেস করলাম।
না, আত্মহত্যা করিনি। আমাকে মেরে ফেলা হয়েছে। এরপর মেয়েটি বলল তার সব বলা। খুবই সাদামাটা সেসব কথাবার্তা। রোজই কাগজ কিংবা টেলিভিশন খুললেই জানা যায়-মোটামুটি একই কারণে ঝলসে গেছে কুলছুম, ইরা কিংবা শ্যামার মুখ-বুক। অ্যাসিড-সন্ত্রাসী বেকসুর খালাস। কোনো বিশেষ ক্ষমতা বলে নয়, পুরুষ এই কারণেই। বঞ্চনা আর স্বপ্নভঙ্গ সহ্য করতে না পেরে কুলছুম, ইরা কিংবা শ্যামার আত্মহত্যা। খুবই ম্যাড়মেড়ে একপেশে ট্র্যাজিক ঘটনা। এসব লেখা সংবাদকর্মীদের কাজ। আধুনিক গল্প লেখিয়েদের এসব লেখা মানায় না। আমি হলাম পোস্টমডার্ন রাইটার! বন্ধুরা তা-ই বলে। আমি লিখব বার্থলেম কিংবা জন ফাওস-এর মতো। তবুও ভয়ে ভয়ে বললাম এবং ভাবলাম, আমি লিখব। মেয়েটি খানিকটা খুশি খুশি ভাব করে চলে গেল। বন্ধ দরজা এড়িয়ে কিভাবে যায়, সেটা মনোযোগ দিয়ে দেখতে গিয়ে ঘুমটা পট করে শব্দ হয়ে ভেঙে গেল। এই প্রথম ঘুম ভাঙলে যে শব্দ হতে পারে সেটা অভিজ্ঞতা দিয়ে টের পেলাম।
সেদিন আটটা দশে ছিল আল মামুন স্যারের মেটামরফোসিসের ওপর সমাপনী লেকচার। প্রতিদিনকার মতো হাত-মুখ ধুয়ে কটা বিস্কিট মুখে দিয়ে রওনা হলাম। বোতলে একফোঁটাও পানি নেই। ভবনতলে হোটেলে পানি খেয়ে বের হলাম। এমনটি প্রায়ই হয়। প্রতিদিনকার অভ্যস্ত জীবনে মেয়েটির কথা বেমালুম ভুলে গেলাম। ক্লাস শেষ করে কাফকার লেখনী-স্টাইল নিয়ে লেখক বন্ধু হিশাম এবং রাতুলের সঙ্গে জমিয়ে আড্ডা। কাফকার এই মেথডটা কী করে অ্যাপ্লাই করা যায়, সেই চিন্তা তখন মাথাজুড়ে। এর কিছুদিন পর এমএ পরীক্ষা। পড়া আর লেখালেখির চাপে মেয়েটি অন্য সব স্বপ্নের মতো আমার জীবন থেকে নেই হয়ে গেল। মাঝে আরও আরও স্বপ্ন দেখেছি, ভুলেও গেছি একটার পর একটা। কিন্তু কোনো একটি স্বপ্নের পুনরাবৃত্তি সেই প্রথম ঘটল। বছরখানেক পরে। তখন আমি ঢাকায় আসার প্রস্তুতি নিচ্ছি। সেদিনও ছিল শুক্রবার। মানে আগেরবারও শুক্রবার ছিল বলে আমার ধারণা। কেননা আব্দুল্লাহ আল মামুন স্যারের ক্লাস শনিবারই হতো।
মেয়েটি আগের জায়গাতেই বসল। আমি সেদিন বোম্বের মাতৃভূমি সিনেমাটি দেখতে দেখতে ঘুমিয়ে পড়েছিলাম। আজব প্লটের এক সিনেমা। ভারতের এক গায়ে জ্বণহত্যা ও শিশুকন্যা হত্যার ফলে গ্রামটি নারীশূন্য হয়ে পড়ে। দূরে এক পরিত্যক্ত বাড়িতে একটি পরিবার এক মেয়েসমেত লুকিয়ে থাকে। পরে গ্রামের মোড়লের বড় ছেলের সঙ্গে ওই মেয়ের বিয়ে দেওয়া হয়। এরপর মেয়েটির শ্বশুর দেবরসহ গ্রামশুদ্ধ লোক মেয়েটিকে ধর্ষণ করে। মেয়েটির সন্তানসম্ভবা হলে পিতৃত্বের দাবি ওঠে ঘরে ঘরে। ভাবছিলাম ওই মেয়েটি। মুখের দিকে ভালো করে তাকিয়ে বুঝতে পারলাম, ভুল ভেবেছি।
লিখলেন না যে? মেয়েটি বলল। আমি অপরাধীর মতো জড়সড় হয়ে বসে রইলাম। কী বাহানা বানানো যায় ভাবছিলাম।
আপনি কলমে লেখেন না যে আপনার কলমের কালি প্রায়ই শেষ হয়ে গিয়েছিল। আপনার কম্পিউটার বছরজুড়ে দিব্যি চলেছে। আপনি প্রতিদিনই কিছু না কিছু লিখেছেন। আমি দেখে গেছি। আমার কথা লিখছেন ভেবে বিরক্ত করিনি। মেয়েটি গড়গড় করে বলল। আমি কোনো কথা বললাম না। ও মনের কথা বুঝতে পারে, মনে পড়ে গেলে মনে মনেও কিছু না ভাবার চেষ্টা করলাম।
আমার গল্পটা আপনাকে লিখতেই হবে। কেউ জানে না আমার মৃত্যুর আসল কারণ। সকলে জানে আমি আত্মহত্যা করেছি। অথচ আমাকে খুন করা হয়েছে। আমার বন্ধু-পরিবার কেউই আমার পাশে দাঁড়ায়নি। সকলে একটু একটু করে খুন করেছে আমাকে। সবাইকে এটা জানাতে চাই। অন্তত প্রত্যেকটা মেয়েকে। আরও অনেক কিছু বলল মেয়েটি। সব প্রচলিত নারীবাদী কথাবার্তা। আমরা পত্রিকা বা টিভি খুললেই এমন সব কথা শুনি। শুনতে শুনতে আমাদের মুখস্থ হয়ে গেছে। সয়ে গেছে রন্ধ্রে রন্ধ্রে। কাগজগুলো নতুন কিছু চায়। এসব কথা লিখলে আমার গল্প ছাপবের না কোনও সম্পাদক। বলবেন চর্চিত বিষয় চর্বন। আবার না লিখেও রক্ষা নেই। একটা ফাঁদে আমি আঁটকে গেছি। লিখেই মুক্তি।
লিখব আশ্বস্ত হয়ে মেয়েটি চলে গেল। নাম জিজ্ঞেস করেছিলাম; বলল, একটা মেয়ে।
এক সপ্তাহ-এক মাস, বেশি দেরি করলে আবারও চলে আসতে পারে। এবার আসলে মেজাজটা যে চড়া হবে সেটা আর বলার অপেক্ষা রাখে না। আমি আতঙ্কে আতঙ্কে লিখতে থাকলাম। ও কিভাবে আমার কাছে আসত, কেমন বীভৎস ওর চেহারা–এই সব নিয়ে। অ্যাসিড-আত্মহত্যার বিষয়টি এড়িয়ে একটা পরাবাস্তব প্রেমের গল্প ফেঁদে বসলাম। গল্পটি শেষ হতে হতে আমি ঢাকায়। তত দিনে আরও একটা বছর ফুড়ুৎ করে উড়াল। হাউ ডাজ টাইম ফ্লাই? কে জানে! নতুন চাকরি নিয়ে ব্যস্ত সময়, গল্পটি যে ফাইনালি দেখে কাউকে পাঠাব সেই সময় হচ্ছিল না। গত মাসে এক বন্ধুপ্রতিম সম্পাদক খুব করে পেয়ে বসলেন। দুপুর বারোটায় ফোন এল। তখন আমি অফিসে। ঠিক করলাম, বাসায় ফিরেই একবার চোখ বুলিয়ে পাঠিয়ে দেব। সন্ধ্যায় বাসায় ফিরতে ফিরতে সেটাই ভাবছিলাম। আরও কী কী যেন ভাবছিলাম।
হরতাল। রাস্তা ফাঁকাই ছিল। পাশের সিটে একটি মেয়ে এসে বসল। কিংবা আগে থেকেই বসা ছিল, আমি খেয়াল করিনি। আমার এই বেখেয়ালি স্বভাবটা বেশ পুরানো। নামতে যাব এমন সময় মেয়েটি কথা বলল। ভাবলাম, অন্য কারো সঙ্গে তাই গুরুত্ব দিইনি। কথাগুলো কানে এল : যেটি লিখেছেন ওটি আমার গল্প না। গত দশ বছরে কত লেখককে বললাম, কেউ আর আমার গল্পটি লিখলেন না! সকলে তাদের গল্পটি লিখেছেন। মেয়েটির দিকে তাকালাম। কথাগুলো মনে মনে বলছিল আর আমি শুনতে পাচ্ছিলাম। সৌম্য-সুন্দর চেহারা। বলছি না যে, পৃথিবীর সুন্দরতম নারী সে; তবে চেহারায় কী যেন ছিল, আমি ঠিক ঠিক বলতে পারব না। অনেক কিছুই আমি ঠিক ঠিক বলতে পারি না। মেয়েটি আমার দিকে তাকিয়ে হাসল। রাতের সেই হাসি। ভাবলাম এটা আমার নিজস্ব থট প্রসেস। তাই মেয়েটির সঙ্গে কথা না বলেই গাড়ি থেকে নেমে পড়লাম। সে আমার মনের কথা বোঝে। নিশ্চয়ই বুঝতে পেরেছে আমি কী বলতে চেয়েছি! গাড়ি থেকে নেমে শেষবারের মতোন তাকালাম, তার সেই অন্ধকারে চুপটি মেরে বসে থাকা চেহারাটা একঝলক ভেসে উঠল। সেই বীভৎস ক্ষত। সেই হাসিটাও।
বাসায় ফিরে গল্পটি আর খুঁজে পেলাম না। নাম দিয়েছিলাম, ‘গল্পটা মেয়েটির’। কম্পিউটারের প্রায় প্রতিটা ফোল্ডারে তন্ন তন্ন করে খুঁজলাম। যেসব ফোল্ডারে রাখিনি নিশ্চিত জেনেও ওলটপালট করলাম। যে ডায়েরিতে কিছু নোট টুকেছিলাম, সেটিও বর্ণহীন পড়ে আছে। যেন মেয়েটিকে নিয়ে কোনো দিন কিছু লিখিনি। একটি শব্দও না।

বাঁশিওয়ালা মজ্জেল
আজ এতকাল পর মজ্জেলের সাথে দেখা। যত দূর মনে পড়ে, ও মারা গিয়েছিল বছরপনেরো আগে, মে কি জুন মাসে। দিনটি ছিল ওই বছর সবচেয়ে গরমপড়া দিনগুলোর একটি। অবশ্য ওর সাথে আমার শেষ দেখা হয় ওর মৃত্যুরও বছরদুয়েক আগে। দু’বছর নিরুদ্দেশ থাকার পর আমাদের ব্যাঙগাড়ির মাঠে এক শ্যালো মেশিনের পাশে লাশটা মেলে। শরীরের কোনো অংশে কাটাছেঁড়ার দাগ ছিল না। লোকমুখে মৃত্যুর কত কারণ শুনেছি–কোনো একটা ঠিক ছিল হয়তো, কিংবা কোনোটাই না। এ নিয়ে পরে কোনো উচ্চবাচ্য হওয়ায় এর কোনো একটা ভার্সন আমাদের সত্য বলে মেনে নিতে হয়েছে। যেমন, আমাদের এক বাড়িতেই চারটা ভার্সন তৈরি হলো। বাবা বললেন, ‘সব সুময় মরার কারণ থাকবি, এমুনটা আশা করা ভুল।’ মা বললেন, ‘মৃগীব্যারাম, গরমে ওর সমস্যাটা আরু বাড়তুক।’ কাজের মেয়ে মুশির মা বলল, ‘জিনের দোষে মরিচে। ওমুন ধু-ধু ফাঁকা মাঠে একা মানুষ বাঁচে নাকি! দেকো গে তিষ্টা মিটাতি গিলো, অমনি গলা মটকি দিচে।’
আমি মেনে নিয়েছি দাদির ভার্সনটা–দাদির ধারণা, মজ্জেল বাঁশিতে ফুঁ দিতে না পেরে দম আটকে মারা গেছে!
মৃত মজ্জেলকে দেখতে যেতে আমার মন সায় দেয়নি। ওর লুঙ্গির কোচরে বাঁশিটা গোঁজা ছিল, আর কিছু ছিল না সঙ্গে–যারা দেখতে গিয়েছিল তাদের মুখে শোনা।
.
এভাবে কুয়াকাটা সমুদ্রসৈকতে দেখা হয়ে যাবে, ভাবতেই পারিনি। প্রথমটায় আমি ওকে চিনতে পারিনি। ওর বাঁশির সুর শুনে চেনা বলে আন্দাজ করেছিলাম মাত্র। মজ্জেলই আমাকে প্রথম চিনল, তাও চাঁদনি রাতে একসমুদ্র আলোয় আমার কাঁপা কাঁপা অবয়ব দেখে; অথবা হতে পারে আগে থেকেই ও আমাকে চিনতে পেরে অনুসরণ করছিল।
‘কী দাদাভাই, মিঠুন-কাট লাগবি নাকি?’ মজ্জেল বাঁশিটা মুখ থেকে নামিয়ে ওর সেই গালটানা হাসিটা হেসে বলল।
‘এখন আর তোমার মিঠুনের যুগ না। এটা হলো রণবীরদের যুগ- এক রণবীর সিং আর এক রণবীর কাপুর! ওদের অবশ্য তুমি চিনবে না।’ আমিও যথারীতি হাসতে হাসতে উত্তর দিলাম। আমরা পাশেই একটি গাছের গুঁড়ির ওপর দু’জন দু’দিকে মুখ করে বসলাম। ২০০৯ সালে আইলাতে সমুদ্রের শরীরের এদিকটাতে আরো কিছুটা জল ধরে, বেদখল হয় লোকালয়ের অংশবিশেষ, দু-একটা গাছের গুঁড়ি এখনো ভাটার সময় জেগে ওঠে।
‘তুমি এখানে যে? আমি জানতে চাইলাম।’
‘গাঙের ধারে বসি বাপজানের কাছে সাগরের মেলা গল্প শুনছি। বাপজান শুনছে তার বাপজানের কাছে। সেই শুনছে আবার তার বাপজানের কাছে। চৌদুপুরুষে কেউ সাগর দেকিনি। গাঙ শুকি খাল হলু, খাল শুকি খটখটি মাঠ। মরার আগে বাপজান আমার হাতখান ধরি বুলিলো, তুই দেখিস বাপ। তোর কাছে আর কিছুই আমার চাওয়ার নেই। মাসে তার ছেলির কাছে কত কিছু চায়–ছেলি ডাক্তার হবি, হাকিম হবি, মাতব্বর হবি-দশ গাঁয়ির মানুষ তাকে মান্য করি চলবি। আমার বাজান চেইছিল, আমি সাগর দেখবু। গেল বছর একিনে এসিচি। তার আগে কক্সবাজারে ছিলাম।
‘সমুদ্র তোমার ভালো লাগে? আমি আনমনা হয়ে জানতে চাই।’
‘কি জানি! তয় ডাঙায় আর মন টেকে না। মনটা খালি তড়পায়। জল বড় মায়া ডাক ডাকে রে ভাই!’
‘বাঁশিতে একটু ফুঁ দাও না মজ্জেল। কত দিন জলের কিনারে বসে তোমার বাঁশি শোনা হয়নি। তুমি প্রতিদিন সন্ধ্যায় আমাদের শান বাঁধানো পুকুড়পাড়ে বসে বাঁশি বাজাতে, আর আমরা তোমার পাশে গোল করে বসে তন্ময় হয়ে সেই বাঁশি শুনতাম–মনে পড়ে?’
মজ্জেল কোনো কথা বলে না। সমুদ্রের জলের মতো ওর চোখেও চাঁদের চিকন আলো গলে-মিশে একাকার হয়ে যায়। বাঁশিটা মুখে তোলে মজ্জেল। বাঁশি বাজায় চোখ বন্ধ করে, ধ্যানমগ্ন ঋষির মতো একমনা হয়ে। সেই মজ্জেল, তেমনই আছে, তেমন সুরেলা বাজায় সে।
আমার বয়স যেদিন সাত দিন হলো, সেদিনই আমাদের প্রথম সাক্ষাৎ। আমার আঁতুরে চুল ফেলার জন্যে মা ডেকেছিল। তপ্ত দুপুরে গোলাঘরের চালের তলে বসে আমার চুল কেটেছিল। আমি ছিলাম দাদির কোলে ধরা। শুধু আমি না, প্রথম চুলকাটা থেকে অনেক বড় হওয়া অবধি আমার চার ভাইয়ের চুল কেটেছে ও। গাঁয়ের প্রায় সকল আবালবৃদ্ধবনিতার চুল মজ্জেলই কাটত। গুরুদায়িত্ব বটে। আমার চুল কাটা শেষ হলে ও কাঁঠালের সার দিয়ে গরম ভাতে জল ঢেলে পান্তা বানিয়ে খেয়েছিল। ছেলের প্রথম চুল কাটা, মা বাড়ির পোষা মুরগির ঝালমাংস রান্না করেছিল, মজ্জেল খায়নি। ক’টা টাকা বকশিশ দিতে চেয়েছিল মা, তাও নেয়নি। বরাবরের মতো কেজিখানেক চাল গামছায় বেঁধে হাঁটা দিয়েছিল। এসব কথা আমার মায়ের মুখে শোনা। মজ্জেল যেদিন মারা গেছে বলে সংবাদ এল, সেদিন মা আমাকে দুঃখ করে কথাগুলো বলছিল। কোনো এক শুক্রবারে জুম্মার আগে মজ্জেলকে বাড়িতে ডাকা হতো। আমরা পিঠাপিঠি দু’ভাই খালি-গা হয়ে বসে পড়তাম। মজ্জেল বাবার চাকু-কাস্তে ধার করা বেলিটে বালু দিয়ে তার খুর ধার দিত। আমরা বসতাম, মজ্জেল তার স্বভাবজাত ঢঙে জানতে চাইত, ‘মিঠুন না অমিতাভ? আমি বলতাম, মিঠুন। মেজো ভাইয়ের পছন্দ ছিল অমিতাভ। মজার ব্যাপার হলো, আমরা কেউই তখন অমিতাভ বা মিঠুনকে চিনতাম না। গায়ে তখনো টেলিভিশন ঢোকেনি। আমার ধারণা মজ্জেলও দেখিনি। তবে সেই ধারণা ভুলও হতে পারে পাশের গায়ে চুল কাটতে গিয়ে হয়ত কারো বাড়ি দেখে থাকতে পারে। কারণ পাশের গায়ে তখন তিনটা টিভি আছে বলে আমাদের কাছে খবর ছিল। গায়ে গায়ে কাজিয়া বাঁধলে ওরা এই টেলিভিশন থাকা নিয়ে বড় বড়াই করত। চুল কাটা হলে আয়নায় দেখতাম, দু’জনের চুল কাটার স্টাইল হুবহু এক। মজ্জেলের চুল কাটার ভ্যারিয়েশনটা ছিল ওর মুখেই, কাঁচিতে না। সারা গায়ে একভাবেই চুল কেটেছে বড়-ছোট সবার। বৈচিত্র্য ছিল না ওর বাঁশির সুরেও। সন্ধ্যা থেকে মাঝরাত পর্যন্ত একটানা একসুরে বাজত ওর বাঁশি। একসুরা হলেও বেসুরা ছিল না। প্রতিদিনই মনে হতো নতুন করে শুনছি, এমনই দরদ দিয়ে বাজাত ও।
‘চল একটু হাঁটি। বাঁশিটা মুখ থেকে নামিয়ে বলল মজ্জেল। আমরা হাঁটতে থাকি।
‘আচ্ছা, রাত বিশেষ হয়নি, ওদিকটায় মানুষ যা আছে একেবারে কম না। এদিকটা এমন ফাঁকা কেন? আমি জানতে চাই।
‘আমি আছি বুলি!’ সরলভাবে উত্তর করে মজ্জেল। রাতে বাতাসে বাঁশির সুর শুনি কেউ আসার সাহস পায় না। আমাকে তো আর কেউ দেখতি পায় না! ভয় দেখি বিশ্বজয়, বুঝলি দাদা?’ মজ্জেল বাঁকা হাসি হেসে বলে।‘
‘সেদিন তুমিও যদি কোনো ভয় ওদের দেখাতে পারতে, তাহলে তো আর তোমাকে ওইভাবে নিরুদ্দেশ হতে হতো না। বলি আমি।
মজ্জেল কোনো কথা বলে না। আনমনা হয়ে কী যেন ভাবে।
‘বিশ্বাস করো, আমি ওদের দলে কোনো দিনই ছিলাম না। সবাই একজোট ছিল বলে, আমি বিরোধিতা করতে পারিনি। তবে হ্যাঁ, যদি বলো নীরবতাই সম্মতির লক্ষণ, তবে আমার অপরাধ মেনে নিতে আপত্তি নেই। আমি মজ্জেলকে বুঝিয়ে বলার চেষ্টা করি।
‘সব বুঝি, দাদাভাই। তুমি আমার বাঁশির সুর ভালোবাসতি বুলিই তো আবার আমাদের ফের দেখা হয়িচে। আবার এত দিন পর আমি কারু জন্যি বাজাচ্ছি।’
‘তাহলে মাঝে এত দিন কার জন্যে বাজিয়েছ?
‘অভ্যেসে। অভ্যেসে বাজাই এখন।
নাকি নিজের জন্যে?
হতিও পারে। মজ্জেলের নির্বিকার উত্তর। সমুদ্রের দিকে বোবাদৃষ্টি দিয়ে বাঁশিটা আবার তুলে নেয় সে।
আমাদের সবাইকে রাতে ঘুম পাড়িয়ে তবেই ঘুমাতে যেত। আমার ঘুম আসত একটু দেরিতে। মজ্জেল যখন হেঁটে হেঁটে বাঁশি বাজাতে বাজাতে গাঁয়ের ও প্রান্তে চলে যেত, তখন মনে হতো অন্য কোনো জগৎ থেকে ভেসে আসছে সুরটা। একবার মনে হতো, স্বপ্নের ওপাশ থেকে, আর একবার মনে হতো, মনের কোনো গোপন স্থান থেকে। ফজরের আযানের কিছু আগে বিশ্রামে যেত সে। প্রতিদিনই দেরিতে ওঠার জন্যে মা’র বকা শুনতে হতো আমাকে। মজ্জেলকে একবার বলেওছিলাম সে কথা। ও হাসতে হাসতে বলেছিল, আমি তো অত রাত পর্যন্ত বাজাইনি, দাদাভাই। এশার আযান হলিই আমার ফুঁ ফুরিয়ে যায় যে!
বাতাস কমে আসার সাথে সাথে সমুদ্রের কণ্ঠস্বরে খানিক পরিবর্তন আসে। আমার এমন শান্ত-নীরব সমুদ্র দেখলেই বেশি ভয় করত। এখন অবশ্য আর কিছুতেই ভয় করে না। এখন এই অবস্থায় একভাবে টানা কিছুক্ষণ সমুদ্রের দিকে তাকিয়ে থাকলে মনে হয়, সমুদ্র গভীর ঘুমে আচ্ছন্ন, যে শব্দটা আসছে, ওটা ওর নাক ডাকার শব্দ। আমি একটু একটু করে সমুদ্রকে বুঝে উঠতে শুরু করেছি।
‘গাটা মেলা বদলি গিচে, তাই না দাদাভাই? মজ্জেল বাজানো থামিয়ে জিজ্ঞেস করে।
হুম। অনেক বদলেছে। বাড়ি বাড়ি লম্বা প্রাচীর উঠেছে, হুটহাট কারো বাড়ি যাবার জো নেই। বাড়ির মেয়েরা আর যখন-তখন বের হয় না। পাড়ার ছেলেরা এখন সীমান্তে ফেনসিডিলের কারবার করে। গাঁয়ে আগে মসজিদ ছিল একটা, তাও যেমন তেমন করে বাঁধানো; এখন অনেকগুলো মসজিদ উঠেছে, অট্টালিকার মতো, গায়ে গায়ে বৈদ্যুতিক ফ্যান লাগানো। মোড়ে মোড়ে সেলুন হয়েছে। আধুনিক সব মেশিনে চুল কাটা হয়।
বাহ!’ এটুকু বলেই মজ্জেল থেমে গেল। কিছু একটা যোগ করতে গিয়ে করল না।
‘এখন বাড়ি বাড়ি টেলিভিশন, কত গান-বাজনা হয়, অথচ বাঁশি বাজানোর অপরাধে তোমাকে গ্রামছাড়া করা হলো। কোথা থেকে এসে সাফি হুজুর কি ফতোয়া দিল, আর অমনি গ্রামবাসী ঝাঁপিয়ে পড়ল। অথচ এই গ্রামবাসীই তুমি একরাত অসুস্থ হলে বাঁশি শুনতে পাবে না বলে বিচলিত হয়ে পড়ত। তোমার ত্বরিত চিকিৎসার ব্যবস্থা করত।
‘একবার আমার গা-গরম কিছুতেই বাগে আসছিল না। মিনু কবিরাজ তার চিকিৎসা ফেল মেরি গেল দেকি পাবনার এক বড় কবিরাজকে ধরি এনিছেল। আমার মুখের কথা কেড়ে নিয়ে যোগ করে মজ্জেল।
‘অথচ তোমাকে গ্রামছাড়া করার মিছিলে নেতৃত্বস্থানে ছিল সেই মিনু কবিরাজ। মনে পড়ে তোমার?
সমুদ্র কত মহান দেখ দাদাভাই। একটা আস্ত জগৎ কেমন মায়ের মতোন মমতা দি পেটের ভেতর বেঁধি রেকিচে।’ প্রসঙ্গ বদলায় মজ্জেল।
আমরা হাঁটতে হাঁটতে আরো একটা গুঁড়ি পেয়ে যাই। দু’জনের অখণ্ড সময়, বসে পড়ি আগপিছ করে। মজ্জেলকে বাঁশিটা ধরতে আবারো অনুরোধ করি। সে ফুঁ দেয়। আমি চোখ বন্ধ করে অনুভব করি, বহুদূর থেকে ভেসে আসছে সুরটি। আমি বালিশ থেকে মাথা তুলে চেটেপুটে সমস্ত সুরটা উপভোগ করার চেষ্টা করছি। এটা ছিল আমার রোজকার কাজ। মজ্জেল বাঁশি বাজাতে বাজাতেই কোনো একগাছের গুঁড়িতে বসে কিংবা কারো বাঁশের মাচানে শুয়ে অথবা কারো বাঁধানো পুকুরে পানির ভেতর চাঁদের প্রস্থান দেখতে দেখতে রাতটা কাটিয়ে দিত। ঘরসংসারহীন মানুষ সে ছিল না। সে তখন আট সন্তানের বাবা- পাঁচ মেয়ে, তিন ছেলে। একটির সঙ্গেও তার চেহারার মিল নেই। মাঝরাতে মজ্জেলের বৌয়ের বিছানা থেকে একেকদিন একেক জনকে উঠে আসতে দেখা যেত বলে রটনা আছে। বছর বিয়াতো মজ্জেলের বৌ। যদিও গাঁয়েই বাড়ি, তবুও বেশ কয়েক দিন পর পর নিজের বাড়ি যেত সে। বাড়ি থেকে বের হতো দুকাঁধে দুই মেয়েকে নিয়ে। সব সময় দুকাঁধে দুজন থাকত, একজোড়া বড় হলে পিঠাপিঠি অন্য জোড়া আসত। মজ্জেল গভীর মমতা দিয়ে ছেলেমেয়েদের সঙ্গে খানিকটা সময় বা গোটা দিন কাটিয়ে আবার বেরিয়ে পড়ত বাঁশি আর চুলকাটার সরঞ্জাম নিয়ে। সংসারে তার অবদান বলতে ছিল, ছেলেমেয়েদের জন্যে মাঝে-মধ্যে মুঠোভর্তি চার আনা দামের লজেন্স নিয়ে যাওয়া। বৌ মেজাজ খিঁচিয়ে তার অর্ধেক ফেলে দিত রান্নাঘরের ঝাঁপির ওপাশে গা ঘিন ঘিন করা কাদার ভেতর। ছেলেমেয়েরা সেটাই কুড়িয়ে পুকুরের পানিতে ধুয়ে পলিথিন ছাড়িয়ে অন্য ছেলেমেয়েদের লোভ দেখিয়ে দেখিয়ে চুষে বেড়াত। মজ্জেলের সেজো মেয়েটা আট বছর বয়সে বাগানে রক্তাক্ত অবস্থায় মারা যায়। রক্তাক্ত কেন হলো, সেটি নিয়ে গায়ে খুব বেশি আলোচনা। হয়নি। চেয়ারম্যান চোখ রাঙিয়ে সবাইকে চুপ করে দিল। মেয়েটিকে কোলে তুলে মজ্জেলের সেকি কান্না–ওই প্রথম এবং ওই শেষ কাঁদতে দেখি তাকে। মজ্জেলের লাশ যেদিন পাওয়া যায়, ঠিক তার দিনসাতেক পরে তার বৌ এক পুত্রসন্তান প্রসব করে। অবিকল মজ্জেলের মতো দেখতে। গাঁয়ের মানুষ ভেঙেছিল শিশুটিকে দেখতে। আমিও গিয়েছিলাম। নিজ চোখে না দেখলে বিশ্বাস করতাম না। এগার দিনের মাথায় মারা যায় শিশুটি। ভাবলাম কথাগুলো মজ্জেলকে বলি। আবার মনে হলো থাক, এত দিন বাদ সেসব কথা না তোলাই ভালো। আছি যখন, অন্য দিন আরো কথা পাড়া যাবে।
মজ্জেল বাঁশিটা মুখ থেকে নামিয়ে লুঙ্গির ভাঁজে গোঁজে। আমাকে তুমি মাফ করি দাও দাদাভাই। মজ্জেল বলে।
‘তুমি তো কোনো অন্যায় করোনি আমার কাছে। ক্ষমা চাচ্ছ যে?’ জিজ্ঞেস করি।
‘জলের স্রোত যকুন তুমাকে টেনি নি যাচ্ছিল, তকুন আমি তুমাকে অনেক বাঁচানুর চেষ্টা করিচি। পারিনি। দেহহীন ইচ্ছাশক্তি বড্ড অকেজো।
‘তোমাকে আর বলতে হবে না সেসব। এ কয় দিনে আমিও কিছুটা বুঝেছি।’
আমরা আর কেউ কোনো কথা পাড়ি না। সহসা যেন দুজন দুটো প্রাচীন বৃক্ষের ন্যায় অসংখ্য ঘটনার সাক্ষী হয়ে প্রায় কোনো ঘটনাকেই আর ঘটনা মনে না করে নির্বিকার বসে থাকি। মাথার ওপর দিয়ে রোজকার মতো পথ কেটে কেটে নিঃশব্দে বাড়ি ফেরে একথালা চাঁদ। সমুদ্র শেষবারের মতো পাড়ে আছড়ে পড়ে গুটিয়ে যেতে থাকে। ভাটা যে কেবলই ভাটা নয়, বিশাল সমুদ্রের ছোট হয়ে যাওয়ার চেষ্টা, সিসিফাসের সেই ব্যর্থ চেষ্টার নামান্তর তা আর কজনেই বা বোঝে!
বাঁশিওয়ালা মজ্জেল
আজ এতকাল পর মজ্জেলের সাথে দেখা। যত দূর মনে পড়ে, ও মারা গিয়েছিল বছরপনেরো আগে, মে কি জুন মাসে। দিনটি ছিল ওই বছর সবচেয়ে গরমপড়া দিনগুলোর একটি। অবশ্য ওর সাথে আমার শেষ দেখা হয় ওর মৃত্যুরও বছরদুয়েক আগে। দু’বছর নিরুদ্দেশ থাকার পর আমাদের ব্যাঙগাড়ির মাঠে এক শ্যালো মেশিনের পাশে লাশটা মেলে। শরীরের কোনো অংশে কাটাছেঁড়ার দাগ ছিল না। লোকমুখে মৃত্যুর কত কারণ শুনেছি–কোনো একটা ঠিক ছিল হয়তো, কিংবা কোনোটাই না। এ নিয়ে পরে কোনো উচ্চবাচ্য হওয়ায় এর কোনো একটা ভার্সন আমাদের সত্য বলে মেনে নিতে হয়েছে। যেমন, আমাদের এক বাড়িতেই চারটা ভার্সন তৈরি হলো। বাবা বললেন, ‘সব সুময় মরার কারণ থাকবি, এমুনটা আশা করা ভুল।’ মা বললেন, ‘মৃগীব্যারাম, গরমে ওর সমস্যাটা আরু বাড়তুক।’ কাজের মেয়ে মুশির মা বলল, ‘জিনের দোষে মরিচে। ওমুন ধু-ধু ফাঁকা মাঠে একা মানুষ বাঁচে নাকি! দেকো গে তিষ্টা মিটাতি গিলো, অমনি গলা মটকি দিচে।’
আমি মেনে নিয়েছি দাদির ভার্সনটা–দাদির ধারণা, মজ্জেল বাঁশিতে ফুঁ দিতে না পেরে দম আটকে মারা গেছে!
মৃত মজ্জেলকে দেখতে যেতে আমার মন সায় দেয়নি। ওর লুঙ্গির কোচরে বাঁশিটা গোঁজা ছিল, আর কিছু ছিল না সঙ্গে–যারা দেখতে গিয়েছিল তাদের মুখে শোনা।
.
এভাবে কুয়াকাটা সমুদ্রসৈকতে দেখা হয়ে যাবে, ভাবতেই পারিনি। প্রথমটায় আমি ওকে চিনতে পারিনি। ওর বাঁশির সুর শুনে চেনা বলে আন্দাজ করেছিলাম মাত্র। মজ্জেলই আমাকে প্রথম চিনল, তাও চাঁদনি রাতে একসমুদ্র আলোয় আমার কাঁপা কাঁপা অবয়ব দেখে; অথবা হতে পারে আগে থেকেই ও আমাকে চিনতে পেরে অনুসরণ করছিল।
‘কী দাদাভাই, মিঠুন-কাট লাগবি নাকি?’ মজ্জেল বাঁশিটা মুখ থেকে নামিয়ে ওর সেই গালটানা হাসিটা হেসে বলল।
‘এখন আর তোমার মিঠুনের যুগ না। এটা হলো রণবীরদের যুগ- এক রণবীর সিং আর এক রণবীর কাপুর! ওদের অবশ্য তুমি চিনবে না।’ আমিও যথারীতি হাসতে হাসতে উত্তর দিলাম। আমরা পাশেই একটি গাছের গুঁড়ির ওপর দু’জন দু’দিকে মুখ করে বসলাম। ২০০৯ সালে আইলাতে সমুদ্রের শরীরের এদিকটাতে আরো কিছুটা জল ধরে, বেদখল হয় লোকালয়ের অংশবিশেষ, দু-একটা গাছের গুঁড়ি এখনো ভাটার সময় জেগে ওঠে।
‘তুমি এখানে যে? আমি জানতে চাইলাম।’
‘গাঙের ধারে বসি বাপজানের কাছে সাগরের মেলা গল্প শুনছি। বাপজান শুনছে তার বাপজানের কাছে। সেই শুনছে আবার তার বাপজানের কাছে। চৌদুপুরুষে কেউ সাগর দেকিনি। গাঙ শুকি খাল হলু, খাল শুকি খটখটি মাঠ। মরার আগে বাপজান আমার হাতখান ধরি বুলিলো, তুই দেখিস বাপ। তোর কাছে আর কিছুই আমার চাওয়ার নেই। মাসে তার ছেলির কাছে কত কিছু চায়–ছেলি ডাক্তার হবি, হাকিম হবি, মাতব্বর হবি-দশ গাঁয়ির মানুষ তাকে মান্য করি চলবি। আমার বাজান চেইছিল, আমি সাগর দেখবু। গেল বছর একিনে এসিচি। তার আগে কক্সবাজারে ছিলাম।
‘সমুদ্র তোমার ভালো লাগে? আমি আনমনা হয়ে জানতে চাই।’
‘কি জানি! তয় ডাঙায় আর মন টেকে না। মনটা খালি তড়পায়। জল বড় মায়া ডাক ডাকে রে ভাই!’
‘বাঁশিতে একটু ফুঁ দাও না মজ্জেল। কত দিন জলের কিনারে বসে তোমার বাঁশি শোনা হয়নি। তুমি প্রতিদিন সন্ধ্যায় আমাদের শান বাঁধানো পুকুড়পাড়ে বসে বাঁশি বাজাতে, আর আমরা তোমার পাশে গোল করে বসে তন্ময় হয়ে সেই বাঁশি শুনতাম–মনে পড়ে?’
মজ্জেল কোনো কথা বলে না। সমুদ্রের জলের মতো ওর চোখেও চাঁদের চিকন আলো গলে-মিশে একাকার হয়ে যায়। বাঁশিটা মুখে তোলে মজ্জেল। বাঁশি বাজায় চোখ বন্ধ করে, ধ্যানমগ্ন ঋষির মতো একমনা হয়ে। সেই মজ্জেল, তেমনই আছে, তেমন সুরেলা বাজায় সে।
আমার বয়স যেদিন সাত দিন হলো, সেদিনই আমাদের প্রথম সাক্ষাৎ। আমার আঁতুরে চুল ফেলার জন্যে মা ডেকেছিল। তপ্ত দুপুরে গোলাঘরের চালের তলে বসে আমার চুল কেটেছিল। আমি ছিলাম দাদির কোলে ধরা। শুধু আমি না, প্রথম চুলকাটা থেকে অনেক বড় হওয়া অবধি আমার চার ভাইয়ের চুল কেটেছে ও। গাঁয়ের প্রায় সকল আবালবৃদ্ধবনিতার চুল মজ্জেলই কাটত। গুরুদায়িত্ব বটে। আমার চুল কাটা শেষ হলে ও কাঁঠালের সার দিয়ে গরম ভাতে জল ঢেলে পান্তা বানিয়ে খেয়েছিল। ছেলের প্রথম চুল কাটা, মা বাড়ির পোষা মুরগির ঝালমাংস রান্না করেছিল, মজ্জেল খায়নি। ক’টা টাকা বকশিশ দিতে চেয়েছিল মা, তাও নেয়নি। বরাবরের মতো কেজিখানেক চাল গামছায় বেঁধে হাঁটা দিয়েছিল। এসব কথা আমার মায়ের মুখে শোনা। মজ্জেল যেদিন মারা গেছে বলে সংবাদ এল, সেদিন মা আমাকে দুঃখ করে কথাগুলো বলছিল। কোনো এক শুক্রবারে জুম্মার আগে মজ্জেলকে বাড়িতে ডাকা হতো। আমরা পিঠাপিঠি দু’ভাই খালি-গা হয়ে বসে পড়তাম। মজ্জেল বাবার চাকু-কাস্তে ধার করা বেলিটে বালু দিয়ে তার খুর ধার দিত। আমরা বসতাম, মজ্জেল তার স্বভাবজাত ঢঙে জানতে চাইত, ‘মিঠুন না অমিতাভ? আমি বলতাম, মিঠুন। মেজো ভাইয়ের পছন্দ ছিল অমিতাভ। মজার ব্যাপার হলো, আমরা কেউই তখন অমিতাভ বা মিঠুনকে চিনতাম না। গায়ে তখনো টেলিভিশন ঢোকেনি। আমার ধারণা মজ্জেলও দেখিনি। তবে সেই ধারণা ভুলও হতে পারে পাশের গায়ে চুল কাটতে গিয়ে হয়ত কারো বাড়ি দেখে থাকতে পারে। কারণ পাশের গায়ে তখন তিনটা টিভি আছে বলে আমাদের কাছে খবর ছিল। গায়ে গায়ে কাজিয়া বাঁধলে ওরা এই টেলিভিশন থাকা নিয়ে বড় বড়াই করত। চুল কাটা হলে আয়নায় দেখতাম, দু’জনের চুল কাটার স্টাইল হুবহু এক। মজ্জেলের চুল কাটার ভ্যারিয়েশনটা ছিল ওর মুখেই, কাঁচিতে না। সারা গায়ে একভাবেই চুল কেটেছে বড়-ছোট সবার। বৈচিত্র্য ছিল না ওর বাঁশির সুরেও। সন্ধ্যা থেকে মাঝরাত পর্যন্ত একটানা একসুরে বাজত ওর বাঁশি। একসুরা হলেও বেসুরা ছিল না। প্রতিদিনই মনে হতো নতুন করে শুনছি, এমনই দরদ দিয়ে বাজাত ও।
‘চল একটু হাঁটি। বাঁশিটা মুখ থেকে নামিয়ে বলল মজ্জেল। আমরা হাঁটতে থাকি।
‘আচ্ছা, রাত বিশেষ হয়নি, ওদিকটায় মানুষ যা আছে একেবারে কম না। এদিকটা এমন ফাঁকা কেন? আমি জানতে চাই।
‘আমি আছি বুলি!’ সরলভাবে উত্তর করে মজ্জেল। রাতে বাতাসে বাঁশির সুর শুনি কেউ আসার সাহস পায় না। আমাকে তো আর কেউ দেখতি পায় না! ভয় দেখি বিশ্বজয়, বুঝলি দাদা?’ মজ্জেল বাঁকা হাসি হেসে বলে।‘
‘সেদিন তুমিও যদি কোনো ভয় ওদের দেখাতে পারতে, তাহলে তো আর তোমাকে ওইভাবে নিরুদ্দেশ হতে হতো না। বলি আমি।
মজ্জেল কোনো কথা বলে না। আনমনা হয়ে কী যেন ভাবে।
‘বিশ্বাস করো, আমি ওদের দলে কোনো দিনই ছিলাম না। সবাই একজোট ছিল বলে, আমি বিরোধিতা করতে পারিনি। তবে হ্যাঁ, যদি বলো নীরবতাই সম্মতির লক্ষণ, তবে আমার অপরাধ মেনে নিতে আপত্তি নেই। আমি মজ্জেলকে বুঝিয়ে বলার চেষ্টা করি।
‘সব বুঝি, দাদাভাই। তুমি আমার বাঁশির সুর ভালোবাসতি বুলিই তো আবার আমাদের ফের দেখা হয়িচে। আবার এত দিন পর আমি কারু জন্যি বাজাচ্ছি।’
‘তাহলে মাঝে এত দিন কার জন্যে বাজিয়েছ?
‘অভ্যেসে। অভ্যেসে বাজাই এখন।
নাকি নিজের জন্যে?
হতিও পারে। মজ্জেলের নির্বিকার উত্তর। সমুদ্রের দিকে বোবাদৃষ্টি দিয়ে বাঁশিটা আবার তুলে নেয় সে।
আমাদের সবাইকে রাতে ঘুম পাড়িয়ে তবেই ঘুমাতে যেত। আমার ঘুম আসত একটু দেরিতে। মজ্জেল যখন হেঁটে হেঁটে বাঁশি বাজাতে বাজাতে গাঁয়ের ও প্রান্তে চলে যেত, তখন মনে হতো অন্য কোনো জগৎ থেকে ভেসে আসছে সুরটা। একবার মনে হতো, স্বপ্নের ওপাশ থেকে, আর একবার মনে হতো, মনের কোনো গোপন স্থান থেকে। ফজরের আযানের কিছু আগে বিশ্রামে যেত সে। প্রতিদিনই দেরিতে ওঠার জন্যে মা’র বকা শুনতে হতো আমাকে। মজ্জেলকে একবার বলেওছিলাম সে কথা। ও হাসতে হাসতে বলেছিল, আমি তো অত রাত পর্যন্ত বাজাইনি, দাদাভাই। এশার আযান হলিই আমার ফুঁ ফুরিয়ে যায় যে!
বাতাস কমে আসার সাথে সাথে সমুদ্রের কণ্ঠস্বরে খানিক পরিবর্তন আসে। আমার এমন শান্ত-নীরব সমুদ্র দেখলেই বেশি ভয় করত। এখন অবশ্য আর কিছুতেই ভয় করে না। এখন এই অবস্থায় একভাবে টানা কিছুক্ষণ সমুদ্রের দিকে তাকিয়ে থাকলে মনে হয়, সমুদ্র গভীর ঘুমে আচ্ছন্ন, যে শব্দটা আসছে, ওটা ওর নাক ডাকার শব্দ। আমি একটু একটু করে সমুদ্রকে বুঝে উঠতে শুরু করেছি।
‘গাটা মেলা বদলি গিচে, তাই না দাদাভাই? মজ্জেল বাজানো থামিয়ে জিজ্ঞেস করে।
হুম। অনেক বদলেছে। বাড়ি বাড়ি লম্বা প্রাচীর উঠেছে, হুটহাট কারো বাড়ি যাবার জো নেই। বাড়ির মেয়েরা আর যখন-তখন বের হয় না। পাড়ার ছেলেরা এখন সীমান্তে ফেনসিডিলের কারবার করে। গাঁয়ে আগে মসজিদ ছিল একটা, তাও যেমন তেমন করে বাঁধানো; এখন অনেকগুলো মসজিদ উঠেছে, অট্টালিকার মতো, গায়ে গায়ে বৈদ্যুতিক ফ্যান লাগানো। মোড়ে মোড়ে সেলুন হয়েছে। আধুনিক সব মেশিনে চুল কাটা হয়।
বাহ!’ এটুকু বলেই মজ্জেল থেমে গেল। কিছু একটা যোগ করতে গিয়ে করল না।
‘এখন বাড়ি বাড়ি টেলিভিশন, কত গান-বাজনা হয়, অথচ বাঁশি বাজানোর অপরাধে তোমাকে গ্রামছাড়া করা হলো। কোথা থেকে এসে সাফি হুজুর কি ফতোয়া দিল, আর অমনি গ্রামবাসী ঝাঁপিয়ে পড়ল। অথচ এই গ্রামবাসীই তুমি একরাত অসুস্থ হলে বাঁশি শুনতে পাবে না বলে বিচলিত হয়ে পড়ত। তোমার ত্বরিত চিকিৎসার ব্যবস্থা করত।
‘একবার আমার গা-গরম কিছুতেই বাগে আসছিল না। মিনু কবিরাজ তার চিকিৎসা ফেল মেরি গেল দেকি পাবনার এক বড় কবিরাজকে ধরি এনিছেল। আমার মুখের কথা কেড়ে নিয়ে যোগ করে মজ্জেল।
‘অথচ তোমাকে গ্রামছাড়া করার মিছিলে নেতৃত্বস্থানে ছিল সেই মিনু কবিরাজ। মনে পড়ে তোমার?
সমুদ্র কত মহান দেখ দাদাভাই। একটা আস্ত জগৎ কেমন মায়ের মতোন মমতা দি পেটের ভেতর বেঁধি রেকিচে।’ প্রসঙ্গ বদলায় মজ্জেল।
আমরা হাঁটতে হাঁটতে আরো একটা গুঁড়ি পেয়ে যাই। দু’জনের অখণ্ড সময়, বসে পড়ি আগপিছ করে। মজ্জেলকে বাঁশিটা ধরতে আবারো অনুরোধ করি। সে ফুঁ দেয়। আমি চোখ বন্ধ করে অনুভব করি, বহুদূর থেকে ভেসে আসছে সুরটি। আমি বালিশ থেকে মাথা তুলে চেটেপুটে সমস্ত সুরটা উপভোগ করার চেষ্টা করছি। এটা ছিল আমার রোজকার কাজ। মজ্জেল বাঁশি বাজাতে বাজাতেই কোনো একগাছের গুঁড়িতে বসে কিংবা কারো বাঁশের মাচানে শুয়ে অথবা কারো বাঁধানো পুকুরে পানির ভেতর চাঁদের প্রস্থান দেখতে দেখতে রাতটা কাটিয়ে দিত। ঘরসংসারহীন মানুষ সে ছিল না। সে তখন আট সন্তানের বাবা- পাঁচ মেয়ে, তিন ছেলে। একটির সঙ্গেও তার চেহারার মিল নেই। মাঝরাতে মজ্জেলের বৌয়ের বিছানা থেকে একেকদিন একেক জনকে উঠে আসতে দেখা যেত বলে রটনা আছে। বছর বিয়াতো মজ্জেলের বৌ। যদিও গাঁয়েই বাড়ি, তবুও বেশ কয়েক দিন পর পর নিজের বাড়ি যেত সে। বাড়ি থেকে বের হতো দুকাঁধে দুই মেয়েকে নিয়ে। সব সময় দুকাঁধে দুজন থাকত, একজোড়া বড় হলে পিঠাপিঠি অন্য জোড়া আসত। মজ্জেল গভীর মমতা দিয়ে ছেলেমেয়েদের সঙ্গে খানিকটা সময় বা গোটা দিন কাটিয়ে আবার বেরিয়ে পড়ত বাঁশি আর চুলকাটার সরঞ্জাম নিয়ে। সংসারে তার অবদান বলতে ছিল, ছেলেমেয়েদের জন্যে মাঝে-মধ্যে মুঠোভর্তি চার আনা দামের লজেন্স নিয়ে যাওয়া। বৌ মেজাজ খিঁচিয়ে তার অর্ধেক ফেলে দিত রান্নাঘরের ঝাঁপির ওপাশে গা ঘিন ঘিন করা কাদার ভেতর। ছেলেমেয়েরা সেটাই কুড়িয়ে পুকুরের পানিতে ধুয়ে পলিথিন ছাড়িয়ে অন্য ছেলেমেয়েদের লোভ দেখিয়ে দেখিয়ে চুষে বেড়াত। মজ্জেলের সেজো মেয়েটা আট বছর বয়সে বাগানে রক্তাক্ত অবস্থায় মারা যায়। রক্তাক্ত কেন হলো, সেটি নিয়ে গায়ে খুব বেশি আলোচনা। হয়নি। চেয়ারম্যান চোখ রাঙিয়ে সবাইকে চুপ করে দিল। মেয়েটিকে কোলে তুলে মজ্জেলের সেকি কান্না–ওই প্রথম এবং ওই শেষ কাঁদতে দেখি তাকে। মজ্জেলের লাশ যেদিন পাওয়া যায়, ঠিক তার দিনসাতেক পরে তার বৌ এক পুত্রসন্তান প্রসব করে। অবিকল মজ্জেলের মতো দেখতে। গাঁয়ের মানুষ ভেঙেছিল শিশুটিকে দেখতে। আমিও গিয়েছিলাম। নিজ চোখে না দেখলে বিশ্বাস করতাম না। এগার দিনের মাথায় মারা যায় শিশুটি। ভাবলাম কথাগুলো মজ্জেলকে বলি। আবার মনে হলো থাক, এত দিন বাদ সেসব কথা না তোলাই ভালো। আছি যখন, অন্য দিন আরো কথা পাড়া যাবে।
মজ্জেল বাঁশিটা মুখ থেকে নামিয়ে লুঙ্গির ভাঁজে গোঁজে। আমাকে তুমি মাফ করি দাও দাদাভাই। মজ্জেল বলে।
‘তুমি তো কোনো অন্যায় করোনি আমার কাছে। ক্ষমা চাচ্ছ যে?’ জিজ্ঞেস করি।
‘জলের স্রোত যকুন তুমাকে টেনি নি যাচ্ছিল, তকুন আমি তুমাকে অনেক বাঁচানুর চেষ্টা করিচি। পারিনি। দেহহীন ইচ্ছাশক্তি বড্ড অকেজো।
‘তোমাকে আর বলতে হবে না সেসব। এ কয় দিনে আমিও কিছুটা বুঝেছি।’
আমরা আর কেউ কোনো কথা পাড়ি না। সহসা যেন দুজন দুটো প্রাচীন বৃক্ষের ন্যায় অসংখ্য ঘটনার সাক্ষী হয়ে প্রায় কোনো ঘটনাকেই আর ঘটনা মনে না করে নির্বিকার বসে থাকি। মাথার ওপর দিয়ে রোজকার মতো পথ কেটে কেটে নিঃশব্দে বাড়ি ফেরে একথালা চাঁদ। সমুদ্র শেষবারের মতো পাড়ে আছড়ে পড়ে গুটিয়ে যেতে থাকে। ভাটা যে কেবলই ভাটা নয়, বিশাল সমুদ্রের ছোট হয়ে যাওয়ার চেষ্টা, সিসিফাসের সেই ব্যর্থ চেষ্টার নামান্তর তা আর কজনেই বা বোঝে!